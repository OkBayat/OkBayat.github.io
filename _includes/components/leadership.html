<p>این دوره، یک ماجراجویی بی‌انتها در دنیای «تحول» و «دگرگونی» است که با رویکردی مبتنی بر <strong>هستی‌شناسنه/پدیدارشناسانه</strong> به کاوش در ماهیت انسان بودن، نحوه زیستن و تعامل با زندگی می‌پردازد. هدف از این پویش، دسترسی به عملکردی است که ناشی از درک عمیق و تجربه‌ی شخصی زندگی درون آن باشد. این دوره فضایی فراهم می‌کند که به صورت عملی و مستقیم، راهبر بودن و اِعمال مؤثر راهبری را تجربه کنید.</p>

<p>در این مسیر، شما با چالش‌هایی مواجه خواهید شد که به شما کمک می‌کند شیوه‌ی بودن خود را در موقعیت‌هایی که احساس توقف یا تسلیم داشته‌اید، بازبینی کنید. در نتیجه، محدودیت‌های هستی‌شناسانه‌تان را شناسایی کرده و به وسیله‌ آن‌ها گشایشی ایجاد خواهید کرد. این دوره برای آن طراحی شده است که نه تنها آگاهی شما را از راهبر بودن افزایش دهد، بلکه از طریق تغییر در مفروضات و الگوهای ذهنی قدیمی، شما را به یک راهبر واقعی تبدیل کند. به گونه‌ای که راهبری به بخشی طبیعی و خودجوش (اِبراز طبیعی) از وجود شما تبدیل شود و در تمامی عرصه‌های زندگی‌تان آن را به‌طور مؤثر به کار گیرید.</p>

<p>این دوره بر پایه‌ی مدل <strong>هستی‌شناختی/پدیده‌شناختی</strong> که توسط ورنر ارهارد، مایکل جنسن و استیو زفرون تدوین شده است، طراحی شده. هدف این مدل، تربیت راهبرانی است که با شناخت عمیق از <strong>بودن</strong> خود و اصولی همچون یکپارچگی، اصالت و پذیرش مسئولیت، بر محدودیت‌های شخصی خود غلبه کنند.</p>

<p>این دوره به شما کمک می‌کند تا به راهبری دست یابید و آن را به‌صورت بخشی طبیعی از وجود خود درآورید. شما با اِعمال این تحول، در پایان دوره نه تنها به عنوان یک راهبر، بلکه به عنوان فردی که توانایی هدایت و اِعمال مؤثر راهبری را در تمامی جنبه‌های زندگی دارد، دوره را ترک خواهید کرد.</p>

<p>لازم به یادآوری است که راهبر و راهبری امری ذاتی نیست، بلکه نیازمند توسعه و رشد است. حتی کسانی که استعداد راهبری دارند، اگر در مسیر توسعه‌ی خود به عنوان یک راهبر تلاش نکنند و بر اصول راهبری تسلط پیدا نکنند، موفق نخواهند بود.</p>
