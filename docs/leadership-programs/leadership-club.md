---
layout: default
title: باشگاه راهبری
parent: Leadership Programs
direction: rtl
nav_order: 9
permalink: /leadership-programs/club
---

# باشگاه راهبری
در طی سال‌هایی که به عنوان عضوی از تیم خلق تجربه و در نهایت تجربه‌ساز فعالیت کرده‌ام، به یک نکته جالب پی برده‌ام: افرادی که با این قلمرو گفتگویی آشنا می‌شوند، علاقه‌مند هستند آن را به دیگران نیز انتقال دهند. همچنین، تمایل دارند تا در این قلمرو به سطح استادی برسند. به همین دلیل، فضایی را خلق کردم که در آن تمامی شرکت‌کنندگان می‌توانند گرد هم آیند. در این محیط، افرادی که می‌خواهند در یک موضوع خاص تسهیل‌گری کنند—یعنی به دیگران کمک کنند تا خودشان کشف کنند و در عین حال به سطح استادی برسند—می‌توانند یکدیگر را پیدا کنند، جلساتی برگزار کنند و به تبادل نظر بپردازند. این جلسات می‌تواند به صورت فردی (one-on-one) یا با حضور گروهی از تجربه‌گران و تسهیل‌گران باشد.

این محیط فضایی را ایجاد می‌کند که این قلمروی گفتگو با قدرت و سرعت بیشتر در جوامع منتشر شود و افراد بتوانند در این قلمرو زندگی کنند و به استادی برسند. هدف نهایی ما در این باشگاه راهبری، خلق تجربه‌سازانی است که هر یک با قدرت بی‌پایان خود قادر باشند دنیا را تکان دهند و تحولی بزرگ در _افراد، خانواده‌ها، گروه‌ها و سازمان‌ها_ در سراسر جهان ایجاد کنند. این عشقی است که ما می‌توانیم بی‌پروایانه به تمام بشریت هدیه دهیم.

ما مصمم هستیم تا این قلمرو گفتگویی را به شکل غیرمتمرکز در تمامی جوامع گسترش دهیم و موانع مالی یا هر محدودیت دیگری را که ممکن است مانع شرکت افراد در این دوره‌ها شود، از میان برداریم. هدف ما این است که این دوره‌ها را برای همه برگزار کنیم.

با تمام وجودم، تک‌تک شما را برای همراهی در این باشگاه راهبری دعوت می‌کنم و درخواست دارم که در این مسیر همراه من باشید تا این سفر را برای همه اعضای باشگاه لذت‌بخش کنیم و به طور پیوسته کیفیت زندگی خود و تمام بشریت را جابجا کنیم.

در نهایت، می‌خواهم از مجید حسینی‌نژاد که من را با این قلمرو گفتگویی آشنا کرد، و همچنین از ورنر ارهارد و تیم با عشق او که خالق این قلمرو گفتگویی بودند، تشکر کنم. امیدوارم روزی به اندازه‌ی این افراد تأثیرگذار و عاشق باشم.

با تشکر از شما  
محمد بیات
