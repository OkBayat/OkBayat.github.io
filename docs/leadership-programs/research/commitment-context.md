---
layout: default
title: بافتمان تعهد
parent: پژوهش‌های ما
grand_parent: Leadership Programs
direction: rtl
permalink: /leadership-programs/research/commitment-context
---

# نگاه اولیه به پویایی‌های مشارکت در دوره‌های رایگان و پولی
{: .no_toc }

در طول چند سال گذشته، دوره‌های متعددی برگزار کرده‌ایم که برخی رایگان و برخی با هزینه بوده‌اند و الگوی قابل‌توجهی را در مشارکت مشاهده کرده‌ایم: _کیفیت مشارکت به شکل معناداری بسته به اینکه شرکت‌کنندگان هزینه پرداخت کرده‌اند یا خیر، متفاوت است._ هدف این پژوهش مقدماتی بررسی عمیق‌تر این مشاهدات و به‌روزرسانی این یافته‌ها با پیشرفت پژوهش و جمع‌آوری داده‌های بیشتر است.

ما دنبال آن هستیم که ببینیم آیا **یکپارچگی در پرداخت** هزینه و یا **عدم پرداخت** هزینه بافتمان‌های تاثیر گذاری را در سرو کار داشتن با دوره‌ها برای تیم خلق تجربه و تجربه‌گران ایجاد می‌کند؟!

<details open markdown="block">
  <summary>فهرست مطالب</summary>
  - TOC
  {:toc}
</details>
---

## مشاهدات کلیدی تا کنون

1. **پرداخت کامل هزینه**: افرادی که هزینه دوره را به‌طور کامل پرداخت کرده‌اند، معمولاً حضور منظم و مشارکت فعالی در جلسات دارند و تکالیف خود را با دقت انجام می‌دهند. سطح مشارکت این دسته از افراد در طول دوره به‌طور مستمر بالا بوده است.
2. **پرداخت قسطی با زمان‌بندی مشخص**: شرکت‌کنندگانی که هزینه دوره را به‌صورت قسطی و با زمان‌بندی مشخص پرداخت کرده‌اند، معمولاً به‌طور منظم در جلسات شرکت کرده و تکالیف خود را انجام داده‌اند که بیانگر حس مسئولیت ناشی از تعهد پرداخت است.
3. **بدون تعهد پرداخت مشخص**: افرادی که بدون برنامه‌ریزی مشخص برای پرداخت ثبت‌نام کرده‌اند، بیشترین بی‌نظمی را در حضور و انجام تکالیف داشتند. به‌نظر می‌رسد اگر این افراد ارزش دوره را نپذیرند، از پرداخت هزینه امتناع خواهند کرد.
4. **دوره‌های رایگان**: در دوره‌های کاملاً رایگان، تعداد شرکت‌کنندگان به‌مرور کاهش چشمگیری یافته است. به‌عنوان مثال، از ۱۵۹ شرکت‌کننده ثبت‌نام شده، کمتر از ۲۰ نفر تا پایان دوره فعال باقی مانده‌اند. این کاهش شدید نشانگر فقدان تعهد میان افرادی است که به‌صورت مالی در دوره سرمایه‌گذاری نکرده‌اند.
5. **مقایسه دوره‌های رایگان و پولی**: زمانی که همان دوره که قبلاً رایگان بوده با هزینه برگزار شد، میزان مشارکت تا آخرین جلسه بالای ۸۰٪ باقی ماند که نشان‌دهنده تفاوت معنادار در سطح مشارکت به دلیل سرمایه‌گذاری مالی است.

## الگوهای در حال ظهور
از این یافته‌های مقدماتی می‌توان نتیجه گرفت که وقتی شرکت‌کنندگان در دوره به‌صورت مالی سهیم هستند - حتی اگر این سهم‌گذاری به شکل پرداخت‌های ساختارمند باشد - مشارکت آن‌ها به شکل منظم‌تری انجام می‌شود. در مقابل، در دوره‌های رایگان یا پرداخت‌های غیرمتعهدانه، الگویی از مشارکت کم و بی‌نظمی شکل می‌گیرد.

ساختار دوره، شامل پرداخت، نحوه پرداخت و زمان آن، به‌نظر می‌رسد که فرهنگ جمعی مشارکت را شکل می‌دهد. در دوره‌های رایگان، ارزش ادراک‌شده دوره کاهش یافته و فرهنگی ایجاد می‌شود که در آن مشارکت به‌صورت اختیاری یا غیرضروری تلقی می‌شود. اما دوره‌های پولی فرهنگی ایجاد می‌کنند که در آن شرکت‌کنندگان ارزش دوره را درک کرده و احساس مسئولیت نسبت به حضور و مشارکت دارند.

در سناریوهای مختلط، که برخی شرکت‌کنندگان پرداخت می‌کنند و برخی نه، تفاوت در سطح تعهد آشکار شده و منجر به محیطی کمتر همبسته می‌گردد.

## سوالات و محور‌های پژوهش

### یکپارچگی در پرداخت
یکی از پرسش‌های پژوهشی مطرح در این زمینه این است که آیا با مشخص کردن میزان و زمان پرداخت توسط شرکت‌کنندگان، می‌توان با ایجاد یکپارچگی در پرداخت هزینه‌های دوره‌ها، تعهد بیشتری در شرکت‌کنندگان ایجاد کرد؟

### خلق آینده‌ی خلق‌شده
یکی دیگر از محورهای پژوهش این است که آیا می‌توان با خلق آینده‌‌‌ی خلق‌شده  برای دوره‌ها، بافتمان شرکت‌کنندگان را نسبت به تعهد به تکالیف و حفظ یکپارچگی به قوانین دوره بهبود بخشید؟

### تیم خلق تجربه
نکته‌ی دیگر این پژوهش بررسی این است که آیا مسئله دریافت هزینه یا رایگان بودن دوره‌ها، بافتمان متفاوتی برای تیم خلق تجربه ایجاد می‌کند؟ فرض ما این است که در هر صورت این بافتمان متفاوت خواهد بود، اما آیا با جایگزینی بافتمان جدید، تعهد به حفظ یکپارچگی در قوانین دوره افزایش می‌یابد؟

## گام‌های بعدی
گام بعدی این پژوهش بررسی عمیق‌تر این موضوع است که چگونه ساختارهای مختلف پرداخت بر درک شرکت‌کنندگان از ارزش دوره و رفتار مشارکتی آن‌ها تأثیر می‌گذارد. هدف نهایی شناسایی ساختارهای جایگزین است که بتواند بافتمان فعلی را - به‌ویژه در سناریوهای مدل‌های پرداخت مختلط - جایگزین کرده و تعهدی به همان اندازه قوی از تمامی شرکت‌کنندگان، بدون در نظر گرفتن مشارکت مالی، ایجاد کند.

نظرات و بینش‌های شما در این مسیر بسیار ارزشمند است. لطفاً تجربیات یا تأملات خود را درباره این پویایی‌ها به اشتراک بگذارید.

