---
layout: default
title: اصول اخلاقی
parent: Coaching
nav_order: 3
direction: rtl
permalink: /coaching/ethics-fundamental
---

# اصول اخلاقی
{: .no_toc }

{ **منبع:** جزوه‌ی معرفی کوچینگ [FCA](https://icoachtraining.com/) | sub }

توانايى تشخيص صحيح از غلط، ماهيت اصول اخلاقى است. اين اصول نشان مى‌دهند كه چه چيز خوب است و چه چيز بد تا بتوان به انجام تكاليف و وظايف اخلاقى پرداخت. هر نوع كسب و كارى، معيارهاى رفتارى خاصى را دنبال مى‌كند تا بتواند كل تشكيلات را اداره کند.

اما اصول وضوابط اخلاقى، چيزى فراتر از انجام كار درست است، چرا كه { درحقيقت اين اصول، تصميم گیری در مورد درست بودن یک کار و سپس انجام آن است. | mark }

<details open markdown="block">
  <summary>فهرست مطالب</summary>
  {: .text-delta }
  - TOC
  {:toc}
</details>
---

چگونه كوچينگ را به عنوان يک حرفه، مبتنی بر ضوابط اخلاقی ارائه دهیم؟

## موضوع اول: چرا اصول اخلاقى تا اين حد در كار اهميت دارند؟
مسائل اخلاقى در كوچينك غالباً مربوط به اختلافات سليقه‌اى، حريم شخصى مراجعه كننده و صداقت در فروش و بازاريابى است. عدم توجه كافى به چنين مسائلى مى‌تواند تهديدى اساسى براى موقعيت حرفه‌اى محسوب شود، اعتماد عمومى را خدشه دار كند و منجر به تضعيف منافع مشترک گردد.

### سه دلايل اهميت اصول اخلاقى براى كوچ ها
1. الگوى مراجعه كنندگان خود هستند: نشان دادن صداقت و درستى، بهترين شيوه است كه مراجعين بياموزند صادق، درستكار و سالم بودن چه معنايى دارد. ارائه رفتار اخلاقى، بالاترين سطح از صداقت و درستی محسوب مى‌شود.
2. اين فرصت را در اختيار دارند كه تصوير مثبتی از كوچينگ ارائه دهند: رفتار اخلاقى بهترين شيوه است تا ارزشها و معيارهاى صحيح و ويزكى‌هاى مثبت کوچینگ را به نمایش گذاشته شود.
3. درصدد راه اندازى كسب وكارى بر پايه معيارها وضوابط خاصى باشند: اين منجر به قدر تمند ساختن خود و مراجعن مي‌شود. اين معيارها، قوانين رفتار حرفه‌اى هستند كه كسب وكار کوچ را هدايت و رهبرى كرده وموفقيت کوچ را تضمين مى‌کند.

اصول اخلاقى ميان شما و مراجعتان، و در سطح وسيع‌تر ميان شما و جامعه تجارى، اعتماد مى‌آفريند. هرچه رفتار شما بيشتر مبتنى بر اصول اخلاقى باشد، احتمال اينكه مورد شكايت يا دادخواهى مراجعه كننده قرار بگيريد، كمتر خواهد بود.

## موضوع دوم: تعیین کننده و نقش نظارت اصول اخلاقی
فدراسيون بين المللى كوچ‌ها، سازمانى حرفه‌اى است كه براى تمامى كوچ‌ها - به عنوان عضوى از ICF - دستور العمل‌هايى را تنظيم كرده است. براى كسب اطلاعات بيشتر مى‌توانيد به سايت ICF به نشانى زير مراجعه كنيد: [www.coachfederation.org](www.coachfederation.org)

### كوچينگ حرفه‌اى چيست؟
{ کوچينگ حرفه‌اى نوعى شراكت مستمر جهت كمك به مراجعه كنندگان است تا به نتايج رضايت بخشى در زندكى شخصى وحرفه‌اى خود دست پيدا كنند. | mark } در طول روند كوچينگ، مراجعه كنندگان دانش خود را توسعه داده وعملكرد كيفيت زندگى خويش را بهبود مى‌بخشند.

در هر جلسه، این مراجعه کننده است که محور بحث را مشخص می‌کند، در حالی که کوچ گوش می‌دهد و در مشاهدات و پرسیدن سوالات کمک می‌کند. 

اين تعامل، موجب شفافيت بيشتر شده و مراجع را به سمت عمل سوق می‌دهد. کوچینگ با در اختيار قرار دادن آگاهى و تمركز بيشتر هنگام انتخاب، پيشرفت مراجعه كننده را تسريع می‌بخشد.

{ تمركز كوچينگ بر اين است كه مراجع در حال حاضر در **چه جايگاهى** قرار دارد وجهت رسیدن به **موقعیتی** که قصد دارد در آیندہ پیدا کند، **چه کارهایی** را مایل است انجام دهد.

ضوابط اخلاقى كه FCA دنبال مى‌كند توسط فدراسيون بين المللى كوچ‌ها (ICF) تنظيم شده است. شیوه ما در کوچینگ به گونه‌ای است كه به مراجعه كننده به عنوان یک کارشناس و متخصص در زندگی شخصی و حرفه‌ای‌اش، احترام گذاشته می‌شود.

ما در حالى به مراجع خدمات كوچينگ ارائه مى‌دهيم كه مى‌دانيم وى فردى است خلاق و مبتكر و قادر به يافتن پاسخ پرسش‌هاى خود مى‌باشد. مراجعه كنندگان ماشين‌هاى بى روحى نيستند كه نياز به تعمير داشته باشند تا از كار نيفتند.

### ضابطه رفتارى در كوچينك طبق معيارهاى "فدراسيون بين المللى كوچ ها"
فهرست زير، معيارهاى اخلاقى ارائه شده توسط ICF براى كوچ‌ها است كه در كار حرفه‌ای خود دنبال نمایند. اين استانداردها مرتبا به روز می‌شوند، پس اطمینان حاصل نمایید که به طور منظم آن‌ها را مرور وبررسی می‌كنيد.

استانداردهاى رفتار اخلاقى ICF در ۵ بخش به صورت زير ارائه شده است:

#### بخش اول: رفتار حرفه‌ای عمومى
به عنوان یک كوچ، من:

1. در تمام تعاملاتم از جمله آموزش كوچ، حمايت از كوچ (منتورينگ) ونظارت بر فعاليت‌هاى كوچ، مطابق قوانين اخلاقى ICF رفتار مى‌كنم.
2. متعهد مى‌شوم در رابطه با كوچ، آموزش دهنده يا كوچ منتور عملكرد مناسب را داشته و در صورت مشاهدہ و یا آگاهی از هر گونه نقض این اصول، فارغ از اينكه خود در آن مساله دخیل باشم یا نه، با ICF تماس خواهم کرفت تا این مساله را اعلام کنم.
3. با ديگران از جمله سازمان‌ها، كاركنان، حاميان مالى، كوچ‌ها و دیگرانى که ممکن است به اطلاعاتی در مورد مسئولیت‌هایی که به واسطه این اصول اخلاقی بر کَردن كوچ مى‌افتد نياز داشته باشند، ارتباط برقرار مى‌كنم و به آن‌ها آگاهی می‌دهم.
4. در فعاليت‌هاى شغلى از هر گونه تبعيض غير قانونى از جمله تبعيض در مورد سن، نزاد، گرايش جنسيتى، قوميت، مذهب، مليت يا معلوليت، خوددارى مى‌كنم.
5. در مورد آنچه به عنوان يك كوچ پيشنهاد مى‌دهم، در مورد روند كوچينگ و ICF جملات كتبى يا شفاهى ارائه مى‌دهم.
6. قابليت‌ها، تجارب، تخصص‌ها، آموزش، گواهینامه‌ها واعتبارنامه‌هاى ICF در زمینه کوچینگ را با دقت شناسايى مى‌كنم.
7. متوجه تلاش و آنچه ديگران در زمينه كوچينك با بقيه به اشتراک مى‌گذارند هستم و به آن‌ها احترام میگذارم و فقط ادعاى مالكيت بر آنچه از آن خود من است را دارم. متوجه هستم كه نقض اين استانداردها مى‌تواند مرا از طرف يک فرد ثالث مورد پيگرد قانونى قرار دهد.
8. دائم در حال شناسايى مسائل شخصى خود هستم، مسائلى كه مى‌تواند به عملكرد كوچينگ من يا روابط حرفه‌ايم در كوچينك آسیب برساند و يا با آن‌ها در تضاد باشد. متعهدم كه سريع به دنبال كمک حرفه‌اى مرتبط در آن زمينه‌ها باشم و در مورد آن كارى قاطعانه انجام دهم. ودر صورت لزوم هر زمان كه حقايق وشرايط ايجاب كرد، روابط کوچینگ خود را به تعویق انداخته و یا به پایان برسانم.
9. متوجه باشم كه قوانين اخلاقى در مورد روابط كوچ و مراجعان كوچينگ، كسانی كه كوچ مى‌شوند، شاگردان، كسانى كه مورد حمايت ومنتورينگ قرار می‌گیرند و همچنین کسانی که مورد نظارت قرار می‌گیرند، رعایت می‌شود.
10. پژوهش‌ها را با شايستگی وصلاحيت، صداقت و در محدوده استانداردهاى علمى شناخته شده و دستور العمل‌های قابل اجرا در مورد موضوع انجام داده و گزارش دهم.  
    پژوهش‌هاى من با رضايت وتاييد لازم از جانب كسانى كه در آن شركت كرده‌اند همراه خواهد بود و مانع از هرگونه آسيب به شركت كنندگان در پژوهش به واسطه آن پژوهش خواهم بود.  
    تمام تلاش خود را خواهم كرد كه پژوهش به گونه‌اى انجام شود كه به همه قوانين قابل اجرا در كشورى كه پژوهش در آن انجام می‌شود هم خوانی داشته باشد.
11. طبق قوانين و يا توافق‌هاى انجام شده به منظور حفظ امنيت، رازدارى و حريم خصوصى از اطلاعات فرد به هر صورتى كه باشد از جمله فايل‌هاى الكترونيك و هرگونه مكاتبه مراقبت به عمل آورده و در صورت نياز آن‌ها را از بين مى‌برم.
12. از اطلاعات تماس اعضاى ICF (نشانى ايميل‌ها، تلفن‌ها وغيره) تنها در صورت نياز و در چهارچوبى که توسط ICF مشخص ومجاز شمرده شده است استفاده می‌كنم.

#### بخش دوم: تضاد منافع
به عنوان يک كوچ:
13. در جستجوى آن هستم كه در مورد هر تضاد يا تضاد بالقوه در مورد منافع هشيار باشم وهر تضاد از اين دست را به صراحت عنوان كنم و پيشنهاد كنم در صورت بروز هر تضادی، خودم را كنار بكشم.
14. برای كوچ‌هاى داخلى، نقش‌ها را به طور شفاف مشخص كنم، محدوديت‌ها را تعيين كرده و تضادهاى ذينفعان كه ممكن است بين نقش كوچ وعملكرد ديگر نقش‌ها پيش بياد را مرور كنم.
15. هر گونه جبران خسارت از جانب اشخاص ثالث را كه ممكن است براى ارجاع مراجع يا مبلغى كه ممكن است براى گرفتن مراجع پرداخت كنم، به مراجعان و سرمايه گذارانم اطلاع دهم.
16. فارغ از نحوه‌ی جبران خسارت، به يک رابطه منصفانه ميان مراجع وكوچ احترام بگذارم.

#### بخش سه: رفتار حرفه اى با مراجعان:
به عنوان يک كوچ، من:

17. در مورد ارزش بالقوه فرايند كوچينگ يا خودم به عنوان يک كوچ آنچه را مى‌دانم صادقانه براى مراجعان خود، مراجعان احتمالى خود يا حاميان مالی خود شرح دهم.
18. قبل از برگزارى جلسه اول كوچينگ و يا در ابتداى اولين جلسه در مورد ذات كوچينگ براى مراجع و يا حاميان مالى به خوبى توضيح مى‌دهم و سعى مى‌كنم مطمئن شوم ذات كوچينگ، محدوديت‌هاى رازدارى، توافقات مالى و يا هر شرط دیگری که در توافق نامه کوچینگ وجود دارد را به خوبی متوجه شده‌اند.
19. قبل از شروع روابط كوچينگ يك توافقنامه شفاف براى خدماتى كه به مراجعانم و حاميان مالى‌ام ارائه مى‌دهم خواهم داشت و به آن احترام مى‌كَذارم. اين توافق نامه شامل نقش‌ها، مسئوليت‌ها و حقوق تمام افراد دخيل در اين فرايند مى‌باشد.
20. مسئوليت آگاهى و شفاف سازى محدوديت‌ها و حد و مرزهايى كه تعاملات، اعم از تعاملات فيزيكى وغيره، را كه ممكن است با مراجع يا حاميان مالى خود داشته باشم تعريف مى‌كند را بر عهده مى‌گيرم. اين حد و مرزها در محدوده‌ی پذيرفته شده فرهنگی خواهند بود.
21. از برقرارى هرگونه رابطه عاشقانه يا رابطه جنسى با مراجعان، حامين مالى، دانش آموزان، كسانى كه تحت حمايت (منتورينگ) و يا تحت نظارت هستند، خود دارى مى‌كنم.
    ودر مورد امكان هرگونه صميمت جنسى بالقوه بين افراد دخيل در اين فرايند از جمله کارکنان کمکی و یا دستيارانم هشیار خواهم بود و در صورت بروز هر مساله‌ای آن را بررسى كرده و اقدامى مناسب در مورد آن انجام خواهم داد تا در مجموع محيطى امن برای کوچینگ فراهم کنم.
22. به حق مراجع مبنى بر اتمام رابطه كوچينگ در هر مقطعى از طول فرايند كه بخواهد براساس توافق نامه احترام مى‌گذارم. هميشه نسبت به نشانه‌هاى مبنى بر تغيير در ارزش دریافتی از رابطه کوچینگ، هشیار خواهم بود.
23. اگر حس كنم كه مراجع يا حاميان مالى با كوچى ديگر و يا منبعى ديگر بهتر كار خواهند كرد، حتما آن‌ها را ترغيب مى‌كنم اين كار را انجام دهند و به آن‌ها پيشنهاد مى‌کنم در صورت لزوم به دنبال گرفتن خدمات از دیگر افراد حرفه‌ای بروند.

#### بخش چهار: حريم خصوصى و رازداری
به عنوان يک كوچ، من:

24. در مورد تمام مراجعان و حاميان مالی‌ام به شدت به حفظ حریم خصوصی پایبند خواهم بود مگر آنکه درخواست اطلاعات از جانب قانون باشد.
25. توافقی شفاف در مورد چگونگی تبادل اطلاعات كوچينگ ميان كوچ، مراجع و حامی مالی دارم.
26. توافقى شفاف در مورد عملكرد به عنوان كوچ، كوچ منتور، ناظر كوچينگ يا آموزش دهنده بين كوچ و مراجع و همچنين حامى مالى، دانشجويى كه كمک منتورينگ مى‌گيرد، و يا مورد نظارت قرار مى‌گيرد دارم.
    در مورد شرايطى كه تحت آن‌ها ممكن است اصل رازدارى رعايت نشود (مانند فعايلت‌هاى غير قانونى، پيرو حكم معتبر دادگاه يا احضاريه دادگاه، خطر قطعى يا محتمل آسيب رساندن به خود يا ديگران وغيره) به وضوح گفتگو شود و اطمينان حاصل شود که هم مراجع و حامی مالی، دانشجو، کسی که کمک منتورینگ می‌گیرد و يا تحت نظارت است به طور داوطلبانه و از روى آگاهی و دانش موافقت كنند كه حد و مرز‌های رازداری نوشته شود.
    اگر در جایی منطقا باور دارم که به دلیل یکی از شرایط فوق، این مساله مطرح است، ممكن است لازم باش مقامات مربوطه را مطلع سازم.
27. از تمام كسانى كه با من كار مى‌كنند تا از مراجع حمايت كنيم، درخواست دارم به اصول اخلاقى ICF، شماره ٢۶، بخش چهار و هر يک از بخش‌های دیگر از اصول اخلاقى كه ممكن است در اين زمينه مصداق پيدا كند، در مورد استانداردهای اصل رازدارى و حريم شخصى پايبند باشند.

#### بخش پنج: ادادمه دادن به پيشرفت
به عنوان يک كوچ، من:

28. به نياز براى ادامه پيشرفت جارى مهارت‌هاى حرفه‌اى‌ام متعهد هستم.

## موضوع سوم: تعيين خط مشی و آیین نامه برای انجام کوچینگ
مراحل انجام كوچينگ به عنوان يک حرفه و مبتنى بر ضوابط اخلاقى:

1. خط مشى‌ها و آيين نامه‌هايى را تعيين كنيد كه چارچوب فعاليت كوچينگ شما را مشخص می‌نماید.
2. این خط مشی‌ها و شیوه‌ها را با مراجعه کنندگان در میان بگذارید.
3. در مورد اينكه كوچينگ چيست و چه چيزى كوچينگ محسوب نمى‌شود، واضح و شفاف باشيد.
4. در صورت لزوم، مراجعه کنندگان را به متخصصین دیگر ارجاع دهید.
5. اگر مرتكب اشتباهى شديد، قبول كنيد كه اشتباه كرده‌ايد و پس از رفع و رجوع آن، به کار خود ادامه دهید.

مى‌توانيد نسخه‌اى از "خطى مشى وآيين نامه" خود را پيش از شروع اولين جلسه، برای مراجعه كننده آينده خود ارسال نماييد، يا پس از امضاى قرارداد براى مراجعى كه خدمات كوچينگ را دريافت مى‌كند و يا اينكه براى مراجعه كنندگان فعلى خود، نسخه‌اى از اين ضوابط را ارائه نماييد.

برای نوشتن اين خط مشى و آيين نامه، سوالات زير را از خود بيرسيد:

1. براى اينكه مراجعه كننده بيشترين نفع را از اين رابطه ببرد، لازم است چه چيزهايى را بداند؟
2. من به چه چيزى نياز دارم تا در برقرارى ارتباط، كمترين سوء تفاهم را ايجاد نمايم؟
3. چگونه حس مسئوليت پذيرى را در مراجعه كننده، مستحكم ايجاد كنم؟
4. مراجعين به طور معمول چه سوالاتى را خواهند پرسيد؟

موارد زير، تعيين كننده چارچوب خط مشى شما در طول روند كوچينگ است:

- چگونه کوچینگ را اجرا می‌کنم: توضیح دهید که کوچینگ را به چه شیوه‌هایی انجام می‌دهید.
- به عنوان كوچ، چه انتظارى از من داريد: مراجعه كننده به عنوان یک كوچ، چه انتظاراتی بايد از شما داشته باشد؟
- تماس‌های بی پاسخ: چه رفتاری در مقابل تماس‌های بی پاسخ اتخاذ مى‌كنيد؟
- روند پرداخت: پرداخت‌ها كى و كجا بايد ارسال شود؟
- تعویق تماس‌ها: تماس‌هایی را كه به بعد موكول كرده‌ايد، چگونه مديريت مى‌كنيد؟
- پاسخ دير به تماس‌ها دادن: برخورد شما وقتى مراجع دير به تماس پاسخ مى‌دهد، چيست؟ خود شما در اين موارد چگونه عمل مى‌كنيد؟
- كوچينگ چه هست وچه نيست: مشخص كنيد كه كوچينگ چيست وچه چيزى كوچينگ محسوب نمى‌شود و تفاوت آن را با روان درمانى و ديگر رشته‌ها بيان كنيد.
- علاوه بر اين موارد، ممكن است بخواهيد اصول وضوابط اخلاقى ارائه شده توسط ICF را نیز در فعالیت کوچینگ خود، وارد سازيد.

## تفكر وبكارگيرى
اكنون زمان آن فرا رسيده که با در نظر گرفتن نكات ذكر شده در بالا، اقدام به نوشتن "خط مشی و آیین نامه" خود در طول فرایند کوچینگ نمایید.
در مورد اينكه چطور مى‌توانيد دستور العمل‌هاى ICF را در كوچينگ خود لحاظ داريد، فكر كنيد.

در طول نوشتن اين سند، مى‌توانيد سوالات زير را از خود بپرسيد:

- چه موارد ديگرى ممكن است در قرارداد "خط مشى وآيين نامه" شما لحاظ گردد؟
- اگر مراجعه كننده قراردادى را كه آشكارا چارچوب فعاليت حرفه‌اى شما را مشخص مى‌كند، نپذيرد، جه اتفاقى رخ خواهد داد؟

## بحث
1. چطور تصميم مى‌گيريد كه چه كارى اخلاقى است؟
2. چه چيزى مى‌تواند فرد را از انجام كار صحيح باز گرداند؟
3. پس از برخورد با مسئله‌اى كه به نظرتان صحيح نمى‌آيد، چگونه اقدام به تعيين يک معيار اخلاقى براى آن مى‌كنيد؟
4. موارد زير، نمونه‌اى از موقعيت‌هايى است كه ممكن است شما به عنوان يک كوچ با آن‌ها مواجه شويد. به عقيده شما، شيوه برخورد اخلاقى با هريک از این موقعيت‌ها چيست؟
   - مراجع شما در حالى شروع به مکالمه می‌كند که بسيار افسرده بوده و اظهار می‌دارد که تمايل به خودكشى دارد.
   - می‌فهمید که مراجعه کننده آماده حرکت نهایی بوده و دیگر نیازی به کوچینگ ندارد، اما شما به هزينه‌ای که مراجعه کننده می‌پردازد، احتياج دارید.
   - مراجعه کننده با شما در میان می‌گذارد که با رئيس خود رابطه دارد.
   - مراجعه كننده به جلسه كوچينگ آمده واطلاع مى‌دهد كه ارثيه‌اى معادل ۵ ميليون دلار به وى رسيده و از شما راهنمايى مى‌خواهد كه با اين ارثيه چه كار كند.
   - مراجعه كننده شما، خانم باردارى است كه مطمئن نيست بچه را مى‌خواهد يا خير. وی مایل است نظر شما را در این مورد که چه کاری باید انجام دهد، بداند.
   - پس از ٢۶ سال زندکی مشترک، مراجع شما مطمئن نیست که آیا به این زندگی ادامه بدهد یا خیر. او از شما می‌پرسد که آیا با طلاق به این زندگی پایان دهد.
