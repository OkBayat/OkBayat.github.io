---
layout: default
title: اصول اخلاقی
parent: Coaching
nav_order: 3
direction: rtl
permalink: /coaching/code-of-ethics
---

# اصول اخلاقی
{: .no_toc }

{ **منبع:** جزوه‌ی معرفی کوچینگ [FCA](https://icoachtraining.com/) | sub }

توانایى تشخیص صحیح از غلط، ماهیت اصول اخلاقى است. این اصول نشان مى‌دهند که چه چیز خوب است و چه چیز بد تا بتوان به انجام تکالیف و وظایف اخلاقى پرداخت. هر نوع کسب و کارى، معیارهاى رفتارى خاصى را دنبال مى‌کند تا بتواند کل تشکیلات را اداره کند.

اما اصول وضوابط اخلاقى، چیزى فراتر از انجام کار درست است، چرا که { درحقیقت این اصول، تصمیم گیری در مورد درست بودن یک کار و سپس انجام آن است. | mark }

<details open markdown="block">
  <summary>فهرست مطالب</summary>
  {: .text-delta }
  - TOC
  {:toc}
</details>
---

چگونه کوچینگ را به عنوان یک حرفه، مبتنی بر ضوابط اخلاقی ارایه دهیم؟

## موضوع اول: چرا اصول اخلاقى تا این حد در کار اهمیت دارند؟
مسایل اخلاقى در کوچینگ غالباً مربوط به اختلافات سلیقه‌اى، حریم شخصى مراجعه کننده و صداقت در فروش و بازاریابى است. عدم توجه کافى به چنین مسایلى مى‌تواند تهدیدى اساسى براى موقعیت حرفه‌اى محسوب شود، اعتماد عمومى را خدشه دار کند و منجر به تضعیف منافع مشترک گردد.

### سه دلایل اهمیت اصول اخلاقى براى کوچ ها
1. الگوى مراجعه کنندگان خود هستند: نشان دادن صداقت و درستى، بهترین شیوه است که مراجعین بیاموزند صادق، درستکار و سالم بودن چه معنایى دارد. ارایه رفتار اخلاقى، بالاترین سطح از صداقت و درستی محسوب مى‌شود.
2. این فرصت را در اختیار دارند که تصویر مثبتی از کوچینگ ارایه دهند: رفتار اخلاقى بهترین شیوه است تا ارزشها و معیارهاى صحیح و ویزکى‌هاى مثبت کوچینگ را به نمایش گذاشته شود.
3. درصدد راه اندازى کسب وکارى بر پایه معیارها وضوابط خاصى باشند: این منجر به قدر تمند ساختن خود و مراجعن می‌شود. این معیارها، قوانین رفتار حرفه‌اى هستند که کسب وکار کوچ را هدایت و رهبرى کرده وموفقیت کوچ را تضمین مى‌کند.

اصول اخلاقى میان شما و مراجعتان، و در سطح وسیع‌تر میان شما و جامعه تجارى، اعتماد مى‌آفریند. هرچه رفتار شما بیشتر مبتنى بر اصول اخلاقى باشد، احتمال اینکه مورد شکایت یا دادخواهى مراجعه کننده قرار بگیرید، کمتر خواهد بود.

## موضوع دوم: تعیین کننده و نقش نظارت اصول اخلاقی
فدراسیون بین المللى کوچ‌ها، سازمانى حرفه‌اى است که براى تمامى کوچ‌ها - به عنوان عضوى از ICF - دستور العمل‌هایى را تنظیم کرده است. براى کسب اطلاعات بیشتر مى‌توانید به سایت ICF به نشانى زیر مراجعه کنید: [www.coachfederation.org](www.coachfederation.org)

### کوچینگ حرفه‌اى چیست؟
{ کوچینگ حرفه‌اى نوعى شراکت مستمر جهت کمک به مراجعه کنندگان است تا به نتایج رضایت بخشى در زندکى شخصى وحرفه‌اى خود دست پیدا کنند. | mark } در طول روند کوچینگ، مراجعه کنندگان دانش خود را توسعه داده وعملکرد کیفیت زندگى خویش را بهبود مى‌بخشند.

در هر جلسه، این مراجعه کننده است که محور بحث را مشخص می‌کند، در حالی که کوچ گوش می‌دهد و در مشاهدات و پرسیدن سوالات کمک می‌کند. 

این تعامل، موجب شفافیت بیشتر شده و مراجع را به سمت عمل سوق می‌دهد. کوچینگ با در اختیار قرار دادن آگاهى و تمرکز بیشتر هنگام انتخاب، پیشرفت مراجعه کننده را تسریع می‌بخشد.

{ تمرکز کوچینگ بر این است که مراجع در حال حاضر در **چه جایگاهى** قرار دارد وجهت رسیدن به **موقعیتی** که قصد دارد در آیندہ پیدا کند، **چه کارهایی** را مایل است انجام دهد.

ضوابط اخلاقى که FCA دنبال مى‌کند توسط فدراسیون بین المللى کوچ‌ها (ICF) تنظیم شده است. شیوه ما در کوچینگ به گونه‌ای است که به مراجعه کننده به عنوان یک کارشناس و متخصص در زندگی شخصی و حرفه‌ای‌اش، احترام گذاشته می‌شود.

ما در حالى به مراجع خدمات کوچینگ ارایه مى‌دهیم که مى‌دانیم وى فردى است خلاق و مبتکر و قادر به یافتن پاسخ پرسش‌هاى خود مى‌باشد. مراجعه کنندگان ماشین‌هاى بى روحى نیستند که نیاز به تعمیر داشته باشند تا از کار نیفتند.

### ضابطه رفتارى در کوچینگ طبق معیارهاى "فدراسیون بین المللى کوچ ها"
فهرست زیر، معیارهاى اخلاقى ارایه شده توسط ICF براى کوچ‌ها است که در کار حرفه‌ای خود دنبال نمایند. این استانداردها مرتبا به روز می‌شوند، پس اطمینان حاصل نمایید که به طور منظم آن‌ها را مرور وبررسی می‌کنید.

استانداردهاى رفتار اخلاقى ICF در ۵ بخش به صورت زیر ارایه شده است:

#### بخش اول: رفتار حرفه‌ای عمومى
به عنوان یک کوچ، من:

1. در تمام تعاملاتم از جمله آموزش کوچ، حمایت از کوچ (منتورینگ) ونظارت بر فعالیت‌هاى کوچ، مطابق قوانین اخلاقى ICF رفتار مى‌کنم.
2. متعهد مى‌شوم در رابطه با کوچ، آموزش دهنده یا کوچ منتور عملکرد مناسب را داشته و در صورت مشاهدہ و یا آگاهی از هر گونه نقض این اصول، فارغ از اینکه خود در آن مساله دخیل باشم یا نه، با ICF تماس خواهم کرفت تا این مساله را اعلام کنم.
3. با دیگران از جمله سازمان‌ها، کارکنان، حامیان مالى، کوچ‌ها و دیگرانى که ممکن است به اطلاعاتی در مورد مسیولیت‌هایی که به واسطه این اصول اخلاقی بر کَردن کوچ مى‌افتد نیاز داشته باشند، ارتباط برقرار مى‌کنم و به آن‌ها آگاهی می‌دهم.
4. در فعالیت‌هاى شغلى از هر گونه تبعیض غیر قانونى از جمله تبعیض در مورد سن، نزاد، گرایش جنسیتى، قومیت، مذهب، ملیت یا معلولیت، خوددارى مى‌کنم.
5. در مورد آنچه به عنوان یک کوچ پیشنهاد مى‌دهم، در مورد روند کوچینگ و ICF جملات کتبى یا شفاهى ارایه مى‌دهم.
6. قابلیت‌ها، تجارب، تخصص‌ها، آموزش، گواهینامه‌ها واعتبارنامه‌هاى ICF در زمینه کوچینگ را با دقت شناسایى مى‌کنم.
7. متوجه تلاش و آنچه دیگران در زمینه کوچینگ با بقیه به اشتراک مى‌گذارند هستم و به آن‌ها احترام میگذارم و فقط ادعاى مالکیت بر آنچه از آن خود من است را دارم. متوجه هستم که نقض این استانداردها مى‌تواند مرا از طرف یک فرد ثالث مورد پیگرد قانونى قرار دهد.
8. دایم در حال شناسایى مسایل شخصى خود هستم، مسایلى که مى‌تواند به عملکرد کوچینگ من یا روابط حرفه‌ایم در کوچینگ آسیب برساند و یا با آن‌ها در تضاد باشد. متعهدم که سریع به دنبال کمک حرفه‌اى مرتبط در آن زمینه‌ها باشم و در مورد آن کارى قاطعانه انجام دهم. ودر صورت لزوم هر زمان که حقایق وشرایط ایجاب کرد، روابط کوچینگ خود را به تعویق انداخته و یا به پایان برسانم.
9. متوجه باشم که قوانین اخلاقى در مورد روابط کوچ و مراجعان کوچینگ، کسانی که کوچ مى‌شوند، شاگردان، کسانى که مورد حمایت ومنتورینگ قرار می‌گیرند و همچنین کسانی که مورد نظارت قرار می‌گیرند، رعایت می‌شود.
10. پژوهش‌ها را با شایستگی وصلاحیت، صداقت و در محدوده استانداردهاى علمى شناخته شده و دستور العمل‌های قابل اجرا در مورد موضوع انجام داده و گزارش دهم.  
    پژوهش‌هاى من با رضایت وتایید لازم از جانب کسانى که در آن شرکت کرده‌اند همراه خواهد بود و مانع از هرگونه آسیب به شرکت کنندگان در پژوهش به واسطه آن پژوهش خواهم بود.  
    تمام تلاش خود را خواهم کرد که پژوهش به گونه‌اى انجام شود که به همه قوانین قابل اجرا در کشورى که پژوهش در آن انجام می‌شود هم خوانی داشته باشد.
11. طبق قوانین و یا توافق‌هاى انجام شده به منظور حفظ امنیت، رازدارى و حریم خصوصى از اطلاعات فرد به هر صورتى که باشد از جمله فایل‌هاى الکترونیک و هرگونه مکاتبه مراقبت به عمل آورده و در صورت نیاز آن‌ها را از بین مى‌برم.
12. از اطلاعات تماس اعضاى ICF (نشانى ایمیل‌ها، تلفن‌ها وغیره) تنها در صورت نیاز و در چهارچوبى که توسط ICF مشخص ومجاز شمرده شده است استفاده می‌کنم.

#### بخش دوم: تضاد منافع
به عنوان یک کوچ:
13. در جستجوى آن هستم که در مورد هر تضاد یا تضاد بالقوه در مورد منافع هشیار باشم وهر تضاد از این دست را به صراحت عنوان کنم و پیشنهاد کنم در صورت بروز هر تضادی، خودم را کنار بکشم.
14. برای کوچ‌هاى داخلى، نقش‌ها را به طور شفاف مشخص کنم، محدودیت‌ها را تعیین کرده و تضادهاى ذینفعان که ممکن است بین نقش کوچ وعملکرد دیگر نقش‌ها پیش بیاد را مرور کنم.
15. هر گونه جبران خسارت از جانب اشخاص ثالث را که ممکن است براى ارجاع مراجع یا مبلغى که ممکن است براى گرفتن مراجع پرداخت کنم، به مراجعان و سرمایه گذارانم اطلاع دهم.
16. فارغ از نحوه‌ی جبران خسارت، به یک رابطه منصفانه میان مراجع وکوچ احترام بگذارم.

#### بخش سوم: رفتار حرفه اى با مراجعان:
به عنوان یک کوچ، من:

17. در مورد ارزش بالقوه فرایند کوچینگ یا خودم به عنوان یک کوچ آنچه را مى‌دانم صادقانه براى مراجعان خود، مراجعان احتمالى خود یا حامیان مالی خود شرح دهم.
18. قبل از برگزارى جلسه اول کوچینگ و یا در ابتداى اولین جلسه در مورد ذات کوچینگ براى مراجع و یا حامیان مالى به خوبى توضیح مى‌دهم و سعى مى‌کنم مطمین شوم ذات کوچینگ، محدودیت‌هاى رازدارى، توافقات مالى و یا هر شرط دیگری که در توافق نامه کوچینگ وجود دارد را به خوبی متوجه شده‌اند.
19. قبل از شروع روابط کوچینگ یک توافقنامه شفاف براى خدماتى که به مراجعانم و حامیان مالى‌ام ارایه مى‌دهم خواهم داشت و به آن احترام مى‌کَذارم. این توافق نامه شامل نقش‌ها، مسیولیت‌ها و حقوق تمام افراد دخیل در این فرایند مى‌باشد.
20. مسیولیت آگاهى و شفاف سازى محدودیت‌ها و حد و مرزهایى که تعاملات، اعم از تعاملات فیزیکى وغیره، را که ممکن است با مراجع یا حامیان مالى خود داشته باشم تعریف مى‌کند را بر عهده مى‌گیرم. این حد و مرزها در محدوده‌ی پذیرفته شده فرهنگی خواهند بود.
21. از برقرارى هرگونه رابطه عاشقانه یا رابطه جنسى با مراجعان، حامین مالى، دانش آموزان، کسانى که تحت حمایت (منتورینگ) و یا تحت نظارت هستند، خود دارى مى‌کنم.
    ودر مورد امکان هرگونه صمیمت جنسى بالقوه بین افراد دخیل در این فرایند از جمله کارکنان کمکی و یا دستیارانم هشیار خواهم بود و در صورت بروز هر مساله‌ای آن را بررسى کرده و اقدامى مناسب در مورد آن انجام خواهم داد تا در مجموع محیطى امن برای کوچینگ فراهم کنم.
22. به حق مراجع مبنى بر اتمام رابطه کوچینگ در هر مقطعى از طول فرایند که بخواهد براساس توافق نامه احترام مى‌گذارم. همیشه نسبت به نشانه‌هاى مبنى بر تغییر در ارزش دریافتی از رابطه کوچینگ، هشیار خواهم بود.
23. اگر حس کنم که مراجع یا حامیان مالى با کوچى دیگر و یا منبعى دیگر بهتر کار خواهند کرد، حتما آن‌ها را ترغیب مى‌کنم این کار را انجام دهند و به آن‌ها پیشنهاد مى‌کنم در صورت لزوم به دنبال گرفتن خدمات از دیگر افراد حرفه‌ای بروند.

#### بخش چهار: حریم خصوصى و رازداری
به عنوان یک کوچ، من:

24. در مورد تمام مراجعان و حامیان مالی‌ام به شدت به حفظ حریم خصوصی پایبند خواهم بود مگر آنکه درخواست اطلاعات از جانب قانون باشد.
25. توافقی شفاف در مورد چگونگی تبادل اطلاعات کوچینگ میان کوچ، مراجع و حامی مالی دارم.
26. توافقى شفاف در مورد عملکرد به عنوان کوچ، کوچ منتور، ناظر کوچینگ یا آموزش دهنده بین کوچ و مراجع و همچنین حامى مالى، دانشجویى که کمک منتورینگ مى‌گیرد، و یا مورد نظارت قرار مى‌گیرد دارم.
    در مورد شرایطى که تحت آن‌ها ممکن است اصل رازدارى رعایت نشود (مانند فعایلت‌هاى غیر قانونى، پیرو حکم معتبر دادگاه یا احضاریه دادگاه، خطر قطعى یا محتمل آسیب رساندن به خود یا دیگران وغیره) به وضوح گفتگو شود و اطمینان حاصل شود که هم مراجع و حامی مالی، دانشجو، کسی که کمک منتورینگ می‌گیرد و یا تحت نظارت است به طور داوطلبانه و از روى آگاهی و دانش موافقت کنند که حد و مرز‌های رازداری نوشته شود.
    اگر در جایی منطقا باور دارم که به دلیل یکی از شرایط فوق، این مساله مطرح است، ممکن است لازم باش مقامات مربوطه را مطلع سازم.
27. از تمام کسانى که با من کار مى‌کنند تا از مراجع حمایت کنیم، درخواست دارم به اصول اخلاقى ICF، شماره ٢۶، بخش چهار و هر یک از بخش‌های دیگر از اصول اخلاقى که ممکن است در این زمینه مصداق پیدا کند، در مورد استانداردهای اصل رازدارى و حریم شخصى پایبند باشند.

#### بخش پنجم: ادادمه دادن به پیشرفت
به عنوان یک کوچ، من:

28. به نیاز براى ادامه پیشرفت جارى مهارت‌هاى حرفه‌اى‌ام متعهد هستم.

## موضوع سوم: تعیین خط مشی و آیین نامه برای انجام کوچینگ
مراحل انجام کوچینگ به عنوان یک حرفه و مبتنى بر ضوابط اخلاقى:

1. خط مشى‌ها و آیین نامه‌هایى را تعیین کنید که چارچوب فعالیت کوچینگ شما را مشخص می‌نماید.
2. این خط مشی‌ها و شیوه‌ها را با مراجعه کنندگان در میان بگذارید.
3. در مورد اینکه کوچینگ چیست و چه چیزى کوچینگ محسوب نمى‌شود، واضح و شفاف باشید.
4. در صورت لزوم، مراجعه کنندگان را به متخصصین دیگر ارجاع دهید.
5. اگر مرتکب اشتباهى شدید، قبول کنید که اشتباه کرده‌اید و پس از رفع و رجوع آن، به کار خود ادامه دهید.

مى‌توانید نسخه‌اى از "خطى مشى وآیین نامه" خود را پیش از شروع اولین جلسه، برای مراجعه کننده آینده خود ارسال نمایید، یا پس از امضاى قرارداد براى مراجعى که خدمات کوچینگ را دریافت مى‌کند و یا اینکه براى مراجعه کنندگان فعلى خود، نسخه‌اى از این ضوابط را ارایه نمایید.

برای نوشتن این خط مشى و آیین نامه، سوالات زیر را از خود بیرسید:

1. براى اینکه مراجعه کننده بیشترین نفع را از این رابطه ببرد، لازم است چه چیزهایى را بداند؟
2. من به چه چیزى نیاز دارم تا در برقرارى ارتباط، کمترین سوء تفاهم را ایجاد نمایم؟
3. چگونه حس مسیولیت پذیرى را در مراجعه کننده، مستحکم ایجاد کنم؟
4. مراجعین به طور معمول چه سوالاتى را خواهند پرسید؟

موارد زیر، تعیین کننده چارچوب خط مشى شما در طول روند کوچینگ است:

- چگونه کوچینگ را اجرا می‌کنم: توضیح دهید که کوچینگ را به چه شیوه‌هایی انجام می‌دهید.
- به عنوان کوچ، چه انتظارى از من دارید: مراجعه کننده به عنوان یک کوچ، چه انتظاراتی باید از شما داشته باشد؟
- تماس‌های بی پاسخ: چه رفتاری در مقابل تماس‌های بی پاسخ اتخاذ مى‌کنید؟
- روند پرداخت: پرداخت‌ها کى و کجا باید ارسال شود؟
- تعویق تماس‌ها: تماس‌هایی را که به بعد موکول کرده‌اید، چگونه مدیریت مى‌کنید؟
- پاسخ دیر به تماس‌ها دادن: برخورد شما وقتى مراجع دیر به تماس پاسخ مى‌دهد، چیست؟ خود شما در این موارد چگونه عمل مى‌کنید؟
- کوچینگ چه هست وچه نیست: مشخص کنید که کوچینگ چیست وچه چیزى کوچینگ محسوب نمى‌شود و تفاوت آن را با روان درمانى و دیگر رشته‌ها بیان کنید.
- علاوه بر این موارد، ممکن است بخواهید اصول وضوابط اخلاقى ارایه شده توسط ICF را نیز در فعالیت کوچینگ خود، وارد سازید.

## تفکر وبکارگیرى
اکنون زمان آن فرا رسیده که با در نظر گرفتن نکات ذکر شده در بالا، اقدام به نوشتن "خط مشی و آیین نامه" خود در طول فرایند کوچینگ نمایید.
در مورد اینکه چطور مى‌توانید دستور العمل‌هاى ICF را در کوچینگ خود لحاظ دارید، فکر کنید.

در طول نوشتن این سند، مى‌توانید سوالات زیر را از خود بپرسید:

- چه موارد دیگرى ممکن است در قرارداد "خط مشى وآیین نامه" شما لحاظ گردد؟
- اگر مراجعه کننده قراردادى را که آشکارا چارچوب فعالیت حرفه‌اى شما را مشخص مى‌کند، نپذیرد، جه اتفاقى رخ خواهد داد؟

## بحث
1. چطور تصمیم مى‌گیرید که چه کارى اخلاقى است؟
2. چه چیزى مى‌تواند فرد را از انجام کار صحیح باز گرداند؟
3. پس از برخورد با مسیله‌اى که به نظرتان صحیح نمى‌آید، چگونه اقدام به تعیین یک معیار اخلاقى براى آن مى‌کنید؟
4. موارد زیر، نمونه‌اى از موقعیت‌هایى است که ممکن است شما به عنوان یک کوچ با آن‌ها مواجه شوید. به عقیده شما، شیوه برخورد اخلاقى با هریک از این موقعیت‌ها چیست؟
   - مراجع شما در حالى شروع به مکالمه می‌کند که بسیار افسرده بوده و اظهار می‌دارد که تمایل به خودکشى دارد.
   - می‌فهمید که مراجعه کننده آماده حرکت نهایی بوده و دیگر نیازی به کوچینگ ندارد، اما شما به هزینه‌ای که مراجعه کننده می‌پردازد، احتیاج دارید.
   - مراجعه کننده با شما در میان می‌گذارد که با رییس خود رابطه دارد.
   - مراجعه کننده به جلسه کوچینگ آمده واطلاع مى‌دهد که ارثیه‌اى معادل ۵ میلیون دلار به وى رسیده و از شما راهنمایى مى‌خواهد که با این ارثیه چه کار کند.
   - مراجعه کننده شما، خانم باردارى است که مطمین نیست بچه را مى‌خواهد یا خیر. وی مایل است نظر شما را در این مورد که چه کاری باید انجام دهد، بداند.
   - پس از ٢۶ سال زندکی مشترک، مراجع شما مطمین نیست که آیا به این زندگی ادامه بدهد یا خیر. او از شما می‌پرسد که آیا با طلاق به این زندگی پایان دهد.
