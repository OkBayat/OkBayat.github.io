---
layout: default
title: انتخاب
parent: Leadership
direction: rtl
---

# منظور از انتخاب به گونه‌ای اصیل چیست؟
{: .no_toc }

معنای انتخاب به گونه‌ای اصیل، با عقلانی ساختن یک تصمیم فرق می‌کند. دیکشنری وبستر انتخاب را این‌گونه تعریف می‌کند: { mark \ «برگزیدن با رهایی و بعد از بررسی». } توجه داشته باشید که می‌گوید: «بعد از بررسی»، نه «بر اساس یا در نتیجه‌ی بررسی».

مسلماً راهبرانِ مؤثر هم، استدلال می‌کنند تا سرانجام انتخاب کنند؛ اما در نهایت آن انتخاب متعلق به خودشان است، و نه متعلق به دلایل‌شان. این موضوع در تعریف دیکشنری هم منعکس شده است که بررسی (دلایل) را در انتخاب‌کردن، لحاظ کرده است. اما این تعریف نمی‌گوید که انتخاب‌کردن یعنی براساسِ یا در نتیجه‌ی بررسی (دلایل)، برگزیدن. انتخاب‌کردن یعنی با رهایی برگزیدن، یعنی رها از دلایل‌تان. 

برگزیدن با رهایی، آنچه برگزیده‌اید را به شکلی در می‌آورد که اِبراز طبیعی‌تان با آن هماهنگ باشد.

<details open markdown="block">
  <summary>فهرست مطالب</summary>
  {: .text-delta }
- TOC
{:toc}
</details>
---

## انتخاب شما به‌ عنوان اِبراز خودتان، نه دلايل‌تان
هنگام راهبربودن و عمل‌کردن بر اساس انتخاب‌تان، اگر آنچه «انتخاب کردید» به جای **ابراز خود شما** (کلام شما)، **ابراز دلایل شما** برای آن انتخاب باشد، خواهید دید که تعهدتان نسبت به آنچه انتخاب کرده‌اید ضعیف است، و بدون متعهد بودن، خواهید دید که عمل‌کردن با قدرت و تمامیت بر اساس انتخاب‏تان بسیار سخت خواهد بود. 

علاوه بر این، راهبرانی که انتخاب‌هایشان در دلایل‌شان نهفته است، واقع‏بینی لازم را برای اینکه با شفافیت مشاهده کنند که انتخاب‌هایشان چطور پیش می‌روند، از دست می‌دهند؛ و همچنین بی‌طرفیِ لازم برای اینکه به طور مؤثر و مداوم انتخاب‌هایشان را مدیریت کنند، نخواهند داشت. انتخاب بر اساس دلایل‌تان، منجر به نیاز شما به حق‌به‌جانب بودن درباره‌ی انتخاب‌تان می‏شود و این شما را در انتخاب‌تان گیر می‌اندازد. 

دلایلی را که برای اینجا بودن دارید، از سر راه بردارید. دلیل داشتن بد نیست اما اکنون می‌خواهید اینجا باشید چون شما انتخاب می‌کنید که اینجا باشید.


## راهبران یک ایستمان (جایگاهی برای ایستادن) برای آنچه که انتخاب کرده‌اند، هستند 
برای آن که راهبر باشید، باید انتخاب‌هایتان را مال خودتان کنید - یعنی، گرچه راهبران ممکن است استدلال ‌کنند تا انتخاب کنند، اما وقتی در نهایت انتخاب می‌کنند، خودشان را انتخاب‌کننده می‌کنند، نه دلایل‌شان را - پس این هم فرصت دیگری است تا راهبربودن را تمرین کنید. 

راهبربودن آسان نیست، پس به آن عادت کنید. اینکه بتوانید انتخاب کنید و به انتخاب‌هایتان پایبند باشید امری مهم برای راهبری است. پس اگر می‌بینید که دارید دلایل یا بهانه‌هایی می‌سازید که بگویید واقعاً کلام نگذاشته‌اید یا بگویید برای‌تان بیش از حد سخت است یا ارزشش را ندارد، از هم‌اکنون شروع کنید و به خودتان سخت بگیرید. این دلایل و بهانه‌ها نشانه‌ی کسانی است که راهبر نیستند و به‌ عنوان راهبر شکست می‌خورند. باید بدانید که این کار چالش‌برانگیز خواهد بود، خصوصاً زمان‌هایی که این مسیر برای‌تان سخت می‏‌شود. 

در ضمن، { mark \ راهبربودن با راهبربودنِ زندگیِ خودتان شروع می‏شود. }


## شما درباره‌ی آن كسي كه هستيد امكان انتخاب داريد
يك نكته‌ی بسيار مهم و حياتي در مورد راهبربودن در زندگي اين است كه اين موضوع را براي خودتان جا بياندازيد كه "آن کسی که می‌دانید هستید"، آن کسي نيست كه هستيد. "آن کسی که می‌دانید هستید" صرفا یک شیوه‌ی بودن است که در دسترستان قرار دارد و شما در آن شیوه‌ی بودن گیر نکرده‌اید.

در اين دوره فرصت خواهيد داشت منشأ رهايي را براي بودن كشف كنيد، تا درباره‌ی آن كسي كه انتخاب مي كنيد باشيد، امكان انتخاب داشته باشيد؛ با اين حال، بايد مايل باشيد اين مسأله را زير سؤال ببريد كه شايد آن كسي كه مي دانيد هستيد، آن كسي نباشد كه واقعاً هستيد. بايد به اين امكان باز باشيد كه شايد شما آن كسي كه فكر مي كنيد هستيد، **نباشيد**؛ و از چيزهايي كه شايد درباره ي كسي كه واقعاً هستيد، كشف مي كنيد، حيرتزده شوید.

> 1. **"آن کسی که می‌دانید هستید"**: این به تصویری اشاره دارد که از خودمان در ذهن خود داریم. این تصویر ممکن است توسط تجربیات گذشته، اعتقادات، فرهنگ، خانواده، و دیگر عوامل تشکیل شده باشد. به عبارت دیگر، این یک "شیوه‌ی بودن" است که ما به طور ناخودآگاه به خودمان نسبت داده‌ایم.
>
>    **مثال**: فرض کنید که در طول زندگی‌تان همیشه به شما گفته شده است که شما یک فرد خجالتی هستید. به مرور زمان، شما این باور را در خود تثبیت می‌کنید و هر بار که در موقعیت‌های اجتماعی قرار می‌گیرید، خودتان را خجالتی می‌پندارید و به این تصویر از خود عمل می‌کنید.
>
> 2. **"آن کسی که واقعاً هستید"**: این به هویت واقعی و پنهان شما اشاره دارد، که ممکن است به دلیل تصویر ذهنی که از خود دارید، از آن غافل شده‌اید.
>
>    **مثال**: با ورود به یک کلاس بازیگری یا یک کارگاه ارتباط با دیگران، شما ممکن است کشف کنید که در واقع می‌توانید به راحتی با دیگران ارتباط برقرار کنید و احساس خجالت نکنید. در اینجا، شما با "آن کسی که واقعاً هستید" روبرو می‌شوید.


> برای زیر سوال بردن این مسئله، شما باید به تامل و بررسی عمیقی در مورد خودتان بپردازید. در اینجا چند راهکار برای زیر سوال بردن این مسئله آورده‌ام:
> 
> 1. **تجزیه و تحلیل تجربیات گذشته**: به خاطرات و تجربیات گذشته خود فکر کنید. آیا همیشه به یک شیوه عمل کرده‌اید؟ آیا تصویری که از خود دارید با تمام جنبه‌های شخصیت و رفتارهای شما مطابقت دارد؟
> 2. **مقایسه با دیگران**: از دوستان و خانواده‌تان بپرسید که چطور شما را می‌بینند. آیا تصویری که آنها از شما دارند با تصویری که شما از خود دارید همخوانی دارد؟
> 3. **چالش‌ها و تجربیات جدید**: خودتان را در موقعیت‌های جدید و ناشناخته قرار دهید. این موقعیت‌ها می‌توانند شما را وادار کنند تا خارج از قاب‌های معمول خود عمل کنید و ببینید که در واقع چه ویژگی‌ها و توانمندی‌هایی دارید.
> 4. **تامل و مدیتیشن**: از تکنیک‌های تامل و مدیتیشن استفاده کنید تا به درون خود نگاه کنید و با ذهن و احساسات خود به تعامل بیایید. این می‌تواند به شما کمک کند تا با خود واقعی‌تر شوید.
> 5. **پذیرش نقدها**: وقتی کسی نظر یا نقدی در مورد شما دارد، به جای دفاع یا رد کردن آن، به آن فکر کنید و ببینید آیا می‌تواند به شما کمک کند تا به تصویر واقعی‌تری از خود برسید.
> 6. **مطالعه و آموزش**: کتاب‌ها، مقالات، و دوره‌هایی را مطالعه کنید که به شما در مورد خودآگاهی و شناخت خود کمک کنند.
>
> با استفاده از این راهکارها، شما می‌توانید تصویری که از خود دارید را زیر سوال ببرید و به شناخت بهتری از خود واقعی‌تان برسید.
