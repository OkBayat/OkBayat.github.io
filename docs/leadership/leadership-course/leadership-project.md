---
layout: default
title: پروژه‌ی راهبری
parent: دوره‌‌ی راهبری
grand_parent: Leadership
direction: rtl
permalink: /leadership/course/leadership-project
---

# پروژه‌ی راهبری
{: .no_toc }

پروژه رهبری بخشی از دوره آموزشی *"راهبر بودن و ورزش موثر راهبری، یک مدل هستی شناختی/پدیدارشناختی"* است که برای تجربه‌گرها طراحی شده است. پروژه راهبری به گونه‌ای طراحی شده که تجربه‌گرها در دوره از تمایزات دوره برای تحقق آینده‌ای که با مسیر فعلی اتفاق نخواهد افتاد، استفاده کنند. پروژه راهبری به تجربه‌گرها در دوره آزمایشگاهی (بوته‌ی آزمایشگاهی) برای سنجش و توسعه خود از طریق تمایزهای تحت پوشش دوره ارائه می‌کند. از تجربه‌گرهای دوره درخواست می‌شود تا در طول ترم به صورت هفتگی روی پروژه خود کار کنند تا محتوای دوره را در پروژه‌ی خود اعمال کنند. به تجربه‌گرها در دوره آزادی کامل برای ایجاد پروژه‌ای که برای آن‌ها مهم است داده می‌شود و مجاز هستند به صورت مستقل یا گروهی کار کنند.

معیارهای کلی برای پروژه این است که پروژه باید ۱) مربوط به چیزی باشد که تجربه‌گرها در زندگی خود به آن اعتقاد دارند، و ۲) چیزی باشد که پاسخی برای آن ندارند، به عبارت دیگر، برای آنها غیرقابل حل به نظر برسد. 

تحویل این پروژه‌ی راهبری به در پنج مرحله‌ی جداگانه در طول دوره انجام می‌شود. در ادامه توضیحات پروژه‌ی راهبری برای تجربه‌گرها آمده است.

<details open markdown="block">
  <summary>فهرست مطالب</summary>
  1. TOC
  {:toc}
</details>
---

## مقدمه
برای دوره پروژه‌ای باید درنظر گرفته شود که اهمیت ویژه‌ای برای تحقق قول دوره دارد.

این پروژه به شما این امکان را می‌دهد که پیش از دوره بر روی مطالب دوره پویش کنید و در طول دوره بافتمانی می‌سازد تا بتوانید محتوای دوره را به صورت عملی تمرین کنید. به هر میزانی که بر روی پروژه خود بیشتر وقت بگذارید این امکان را برای خودتان فراهم کرده‌اید تا از محتوای دوره بیشتر استفاده کنید.

**به زبان ساده، پروژه‌ی راهبری دغدغه و یا چالشی است که در زندگی شخصی، کاری و یا روابط خود دارید که به آن پرداخته‌اید اما از روش‌های عادی نتوانسته‌اید به آنچه می‌خواستید برسید و یا تصمیم مشخصی بگیرید. در این دوره این فرصت برای شما ایجاد می‌شود تا با شیفت دادن بافتمان‌ها و طرز فکرها امکان جدیدی را برای خود خلق کنید.**

{ این پروژه شخصی است و محرمانه باقی می‌ماند و سایر تجربه‌گرها از آن اطلاع پیدا نخواهند کرد. | mark }

## چرا به پروژه‌ی راهبری نیاز دارید؟
ممکن است شما با یک یا چند پروژه‌ی از قبل ایجاد شده‌ی راهبری به دوره بیایید و کاملا آزاد هستید که بر روی آن‌ها کار کنید. با این وجود، برای تحقق قول دوره شما باید پروژه‌ای داشته باشید که به شما اجازه دهد چیزی که در مطالب پیش‌دوره و سپس در دوره اصلی ارائه می‌شود را امتحان کنید (در عمل به آن رسیدگی کنید). اما این پروژه باید به شکلی باشد که در پایان این دوره به پایان برسد و یا تا پایان دوره پیشرفت محسوسی در آن انجام شده باشد. ما این پروژه را "پروژه‌ی دوره‌ی راهبری" شما نام‌گذاری می‌کنیم.

خلق یک پروژه‌ی راهبری برای خود، شما را به یک آزمایشگاه شخصی برای امتحان آنچه که در مطالب پیش‌دوره و دوره‌ی اصلی ارائه می‌شود، مجهز می‌کند. (شما خواهید دید که در طول دوره زمانی که در روزهای بین جلسات به سر می‌برید، کاری که انجام می‌دهید بخش مهمی از دوره‌ی شما را تشکیل خواهد داد).

به عبارت ساده‌تر: شما باید پروژه‌ی راهبری‌تان را با هدف:

1. به پایان رساندن پروژه در طول دوره و یا پیشرفت قابل ملاحظه در بخش مهمی از آن در طول دوره و
2. ایجاد یک آزمایشگاه شخصی به منظور در عمل قرار دادن آنچه در مطالب پیش از دوره و دوره ارائه می‌شود، خلق کنید.

## دستورالعمل برای خلق پروژه‌ی راهبری
**نسبتاً ساده:** با در نظر گرفتن این نکته که پروژه‌ی دوره باید تا پایان دوره تکمیل شده باشد و یا بخش قابل توجهی از آن پیش‌رفته باشد، واضح است که نباید بسیار بزرگ، پیچیده، بلند‌مدت، و نیازمند به اختصاص زمان و انرژی زیاد از طرف شما یا دیگران برای تکمیل باشد.

شما می‌توانید بعد از دوره چالش‌های زندگی را همچون پروژه‌های دیگرِ راهبری برای خودتان تعریف کنید.

**محقق‌کننده و یا موثر در تحقق:** درحالی که پروژه‌ی راهبری شما نسبتا ساده است، نباید کم اهمیت باشد.

اهمیتش باید از برطرف شدن و یا کمک به برطرف شدن یک "دغدغه" ناشی شود. یک پروژه‌ی راهبری قابل قبول می‌تواند تحقق و یا کمک به برطرف کردن "دغدغه"ای باشد که دوستان یا آشنایان‌تان را درگیر کرده است و یا می‌تواند شامل جنبه‌ای از زندگی‌تان و یا رفع "دغدغه‌ای" مربوط به شغل یا کسب‌و‌کارتان باشد.

**نمونه‌هایی از پروژه‌های قبلیِ "دغدغه":** شروع کاری – خارج شدن از کاری – تغییر عادتی – اکتساب عادتی– تحول یک رابطه – تحول کار – دودلی در تصمیم – مشکلی در رابطه – گیر کردن در موقعیتی – بالابردن کیفیت کار و یا زندگی – چالش با همکاران - ...

**برداشتن گام‌هایی در جهت تحقق یک دغدغه:** شما می‌توانید دغدغه‌ای را که راغب هستید درگیرش شوید، به عنوان پروژه انتخاب کنید؛ همچنین می‌توانید گام‌هایی از آن را به عنوان پروژه‌ی دوره‌ی راهبری‌تان انتخاب کنید. این کار می‌تواند ساده‌ترین و سریع‌ترین راه برای خلق پروژه‌ی راهبری‌تان باشد.

**از این تعریف برای راهبری استفاده کنید:** برای این تکلیف، لطفا تعریف زیر را برای راهبری به کار ببرید:

*تحقق آینده‌ای که به هیچ وجه قرار نبود اتفاق بیافتد، آینده‌ای که در آن رفع دغدغه و یا بخشی از دغدغه‌ی طرف‌های درگیر محقق می‌شود. پروژه‌ی دوره‌ی راهبری شما باید آینده‌ای را محقق کند، آینده‌ای که از طرفی قابل تحقق است اما از طرفی شما هنوز پی نبرده‌اید که چطور! (اگر از قبل می‌دانید که چطور باید محقق شود، فقط نیاز به مدیریت دارد نه راهبری.)*

**بزرگتر از آنچه شما تاکنون بوده‌اید:** پروژه‌ی دوره‌ی راهبری شما، باید شما را به چیزی فراتر از آنچه تا کنون شده‌اید فرا‌بخواند.

**یکی برای هر شرکت‌کننده:** هر شرکت‌کننده در دوره باید پروژه‌ای مختص به خود داشته باشد.

**تحت‌تأثیر قراردهنده و انگیزه‌دهنده:** این پروژه برای شما بسیار جذاب‌تر خواهد بود اگر تحقق آینده‌ای که از طریق این پروژه قرار است محقق شود، شما را عمیقا تحت تأثیر قرار دهد، به شما انگیزه بدهد و به حرکت وادارتان کند.

## فرایند خلق پروژه‌ی راهبری
شما می‌توانید از فرایند زیر برای خلق پروژه‌ی راهبری‌تان استفاده کنید:

1. توسط خودتان یا کسی که شما را به خوبی می‌شناسد، بنشینید و لیستی از "دغدغه"هایی تهیه کنید که الف) می‌تواند برای شما تحت عنوان فردی که هستید مطرح باشد؛ و یا ب) اهمیت و جذابیتی برای آن فردی که هستید ندارد، اما حداقل برای‌تان کشش دارد؛ و یا ج) مسایلی که حدس می‌زنید می‌توانید در آینده به عنوان دغدغه انتخاب‌شان کنید. اگر نمونه‌ای برای هر کدام از موارد بالا برای شما وجود دارد و شما مشتاق برای تحققش بودید، شما توانسته‌اید پروژه‌ی دوره‌ی خود را خلق کنید. اگر تمام موارد بالا برای پروژه‌ی راهبری شما بیش از اندازه بزرگ هستند، به شماره‌ی ۲ بروید.
2. از میان لیست دغدغه‌های خود، دو یا سه آیتمی که بیشترین جاذبه را برای شما دارد انتخاب کنید. ببینید آیا یکی از قدم‌های تحقق آن دغدغه آنقدر کوچک هست که در یکی از شرایط بالا، برای انتخاب شدن به عنوان پروژه دوره راهبری شما قرار گیرد و شما مشتاق باشید که تحقق آن قدم را در راه تحقق دغدغه‌ی بزرگتر برعهده بگیرید؟ اگر جواب شما مثبت است، شما پروژه‌ی دوره‌ی راهبری‌تان را خلق کرده‌اید. اگر این قدم همچنان پروژه‌ی راهبری را در اختیارتان قرار نداد، به شماره‌ی ۳ بروید. (توجه کنید در شماره ۱ و ۲ شما ممکن است تنها فردی باشید که دغدغه‌اش در حال رفع شدن است).
3. شما باید فردی را پیدا کنید که دغدغه‌ای دارد که شما می‌توانید گامی را در تحقق آن دغدغه مشخص کنید که آنقدر کوچک باشد که در شرایط مطرح شده‌ی بالا برای پروژه‌ی راهبری شما قرار گیرد. برای اینکه این پروژه شرایط لازم را برای انتخاب به عنوان پروژه‌ی راهبری داشته باشد، باید تحقق این گام به عنوان یک راهبر متعلق به شما باشد.

توجه کنید که در مورد ۳ فردی غیر از شما، فرد مربوطه است که شما دغدغه‌اش را رفع می‌کنید و به رفع دغدغه‌اش کمک می‌کنید، اما زمانی که شما گامی را در جهت تحقق دغدغه‌ی دیگران برمی‌دارید، شما خود را به عنوان فرد مربوط به مساله اضافه کرده‌اید.

**مهم نیست شما کدام روش برای خلق پروژه‌ی راهبری خود را پیش می‌گیرید، اینها دو قدم آخر هستند**

**بیان پروژه‌ی راهبری خود:** زمانی که پروژه‌ی راهبری خود را خلق کردید، در ابتدا باید آن را به عنوان آینده‌ی محقق‌شده بیانش کنید. اما برای اینکه به شما قدرت بدهد شما باید آن را از آینده باز-بیان کنید؛ این بدین معناست که شما در آینده بایستید و به عنوان آینده‌ی محقق شده (همانطور که در آینده خواهد بود) بیانش کنید. مطمئن شوید که شما آن آینده‌ی محقق شده را بیان کرده باشید تا شما و دیگران در واقع ببینند آن آینده چه می‌گوید یا چگونه است؛ به هیچ عنوان یک چیز مفهومی نباشد، بلکه بگوید محقق شده‌اش اینگونه است.

**یک دستگیره بسازید:** علاوه بر این بیان کامل، اسمی را خلق کنید که به عنوان یک دستگیره عمل کند – اسمی که تصویر پروژه را برای شما بیاورد.
