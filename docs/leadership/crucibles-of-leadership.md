---
layout: default
title: بوته‌های آزمایش راهبری
parent: Leadership
direction: rtl
nav_order: 5
permalink: /leadership/crucibles-of-leadership
---

# بوته‌های آزمایش راهبری
{ تجربه‌های متحول‌کننده‌ای که افراد معمولی را راهبر می‌کند | fs-6 }

{ نقل‌قول‌های منتخب از "بوته‌های آزمایش راهبری" | fs-5 }

{ **نوشته‌ی:** وارن بنیس و روبرت توماس گردآوری و اضافه کردن توضیحات از: ارهارد، جنسن وگرنجر | sub }  
{ **منبع:** [Harvard Business Review](https://hbr.org/2002/09/crucibles-of-leadership) | sub }  
{ **مترجم:** تیم نشاء | sub }

در نقل قول‌های زیر، که برگرفته از مقاله‌ی «بوته‌ی آزمایش[^1] راهبری» از انتشارات Harvard Business Review نوشته‌ی وارن بنیس و روبرت توماس[^2] است، خواهید دید منظور از «بوته‌ی آزمایش »، بی‌شک ،دسترسی مشترک همه‌ی راهبران به سوی راهبرِیِ واقعی است. این دوره برای آن طراحی شده است که رابطه‌ی متحول‌کننده‌ای با زندگی، دیگران و خودِ فرد ایجاد کند. همان رابطه‌ای که لازمه‌ی راهبر بودن است و همه‌ی افراِدِ مورد مطالعه‌ی بنیس و توماس، در بوته‌های آزمایش، آن را به دست آورده‌اند.

به گفته‌ی نویسندگان این مقاله، بوته‌های آزمایش، به تنهایی، افراد را راهبر نمی‌کنند، بلکه نحوه‌ی دست و پنجه نرم کردن با آنهاست که تجربه‌های متحول‌کننده می‌آفریند و رابطه‌ی فرد با زندگی، دیگران و خودش را دگرگون می‌کند. در این دوره، از فرصت‌هایی استفاده خواهید کرد که این تجربه‌های متحول‌کننده را ایجاد می‌کنند. تجربه‌هایی که با وجود چالشی بودنشان، درد و رنج بوته‌های آزمایش را ندارند. شما از این طریق می‌توانید آن چه را که راهبرانِ بزرگِ موردِ مطالعه‌ی بنیس و توماس در برخورد با بوته‌های آزمایش کشف کردند، برای خودتان کشف کنید.

همانطور که گفتیم، ما از بوته‌های آزمایشِ راهبران بزرگ، برای رسیدن به تجربه‌های متحول‌کننده استفاده نمی‌کنیم؛ بلکه می‌خواهیم این موضوع برایتان روشن شود که یکی از لازمه‌های تحققِ قول این دوره، این است که شما برای خودتان تجربه‌های متحول‌کننده‌ای خلق کنید؛ و هرچند ما فرصت‌هایی را برایتان ایجاد می‌کنیم تا به این تجربه‌ها دست پیدا کنید، ولی خودتان هم باید تمایل به انجام این کار داشته باشید؛ در حقیقت باید به ایجاد این نتایجِ متحول‌کننده «متعهد باشید».

نوشته‌ی زیر، منتخبی از نقل قول‌های وارن بنیس و روبرت توماس در مقاله‌ی «بوته‌های آزمایش راهبری» است - انتشارات Harvard Business Review سپتامبر ۲۰۰۲.

_«در مصاحبه‌ای که در طی سه سال گذشته با 9۴ نفر از راهبران برتر تجارت و بخش دولتی داشتیم، به این نکته‌ی شگفت‌انگیز پی بردیم که همه‌ی آن‌ها، چه پیر و چه جوان، تجربه‌های سخت، دردناک و برنامه ریزی نشده‌ای داشته‌اند که آن‌ها را متحول کرده و سرانجام، منشاء توانمندی‌های خارقالعاده‌ی آن‌ها در راهبری شده است»_

_«ما این تجربه‌ها را «بوته‌های آزمایش» می‌نامیم که افراد را راهبر می‌سازد. طبق تعریف، یک بوته‌ی آزمایش، تجربه‌ی متحول‌کننده‌ای است که پس از آن یک فرد، حس جدید یا تحول یافته‌ای نسبت به هویت خود پیدا می‌کند.»_

_«برای راهبرانی که ما با آن‌ها مصاحبه کردیم، این بوته‌های آزمایش، نوعی آزمون و خطا بود؛ نقطه‌ای بود که به تفکر و تأمل عمیق درباره‌ی خودشان، دیگران، زندگی و دنیا بپردازند و آن‌ها را وادار ساخته بود از خود بپرسند: «من چه کسی هستم؟» یا «چه چیزهایی برایم اهمیت دارد؟» یعنی در مورد چیزهایی از خود سؤال پرسیدند که به عنوان یک «تعهد خلق» شده برایشان مهم بود، نه به عنوان تعهدی که حاصل شیوه «بار آمدنشان» بود. آنها در این آزمون‌ها، ارزش‌ها و فرضیاتشان را مورد سؤال و بررسی قرار دادند و سرانجام همه از این آزمون‌ها، قدرتمندتر از قبل بیرون آمده بودند، نسبت به خودشان مطمئنتر بودند و اهدافشان اساساً متحول شده بود.»_

_«همه‌ی انسان‌ها در زندگی مورد آزمایش قرار می‌گیرند، ولی تنها تعداد کمی از افراد، از تجربه‌های بسیار سختِ زندگیشان، با قدرت و خرَد بیرون می‌آیند. ]آنچه که در یک بوته‌ی آزمایش برای فرد اتفاق می‌افتد، به تنهایی تفاوتی ایجاد نمی‌کند، بلکه نحوه‌ی برخورد فرد با آن اتفاق است که یک تجربه‌ی متحول‌کننده به وجود می‌آورد. بوته‌های آزمایش، راهبران را وادار می‌کند راجع به خودشان عمیقاً فکر کنند.]»_

همانطور که در نقل قول‌های بنیس و توماس در «بوته‌های آزمایش راهبری» می‌بینیم، اگر با این «بوته‌های آزمایش» با اصالت برخورد کنیم، نتیجه‌ی آن، تجربه‌های متحول‌کننده‌ای است که منشأ راهبر بودن و اِعمال مؤثر راهبری به عنوان ابراز طبیعی خود است. در این دوره، فرصت‌هایی برایتان فراهم می‌شود تا بتوانید با اصالت، تحولاتی را برای خودتان ایجاد کنید که لازمه‌ی راهبر بودن و اِعمال مؤثر راهبری به عنوان ابراز طبیعی خودتان است (بدون درد و رنجی که در بوته‌های آزمایش هست).

همانطور که بنیس و توماس می‌گویند، لازمه‌ی این تحولات، آن است که از خودتان بپرسید چه چیزهایی برایتان بدیهی و قطعی است؟ یعنی ارزش‌هایتان، چیزهایی که واقعاً برایتان اهمیت دارد، آن طور که خودتان را می‌شناسید و تمام آنچه که به آن معتقدید یا فرض می‌کنید که درباره‌ی شما، دیگران و دنیا، حقیقت دارد. به طور خلاصه، می‌توان گفت ایجاد یک تحول برای خودتان است که شما را به سطحی ماورای «آن شیوه‌ای که تا به حال بزرگ شده‌اید و بودن شما شده است» می‌بَرد و دنیای جدیدی را به رویتان باز می‌کند.

باز کردن دنیایی که در آن، راهبر بودن و اِعمال مؤثر راهبری، ابراز طبیعی خودتان می‌شود، تمام آن چیزی است که این دوره به آن می‌پردازد.

علاوه بر باز شدن این دنیای جدید، بنیس و توماس اظهار می‌کنند: «در نهایت، این توانایی برای بازآفرینی، شبیه جوانیِ ابدی است؛ یک نوع قدرت، باز بودن، ظرفیت و کنجکاویِ پایان ناپذیر برای دانستن و بر خلاف کلیشه‌های پیرشدن است».

---
[^1]: بوته آزمایش: Crucible توضیح مترجم: معنی لغوی این کلمه، بوته‌ای است که فلزات را در آن قرار می‌دهند و حرارت می‌دهند. آنچه که از بوته خارج می‌شود، فلز «خالص شده» است.
[^2]: روبرت توماس، استاد مهمان راهبری و تحول، مدیر اجرایی موسسه‌ی Accenture برای بالا بردن بهره وری و مدیر میزگرد موسسه‌ی Perlmutter برای راهبری جهانی در دانشگاه Brandeis است.
