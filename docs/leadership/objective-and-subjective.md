---
layout: default
title: درون‌آخته و برون‌آخته
parent: Leadership
direction: rtl
---

# درون‌آخته و برون‌آخته
{: .no_toc }

<details open markdown="block">
  <summary>فهرست مطالب</summary>
  1. TOC
  {:toc}
</details>
---
## دو منظر متمایز در مورد طبیعت و کارکرد انسان‌ها و واقعیتی که انسان‌ها در آن زندگی می‌کنند
به هر چیزی دربارەی طبیعت انسان‌ها و کارکرد انسان‌ها و دربارەی واقعیتی که در آن زندگی می‌کنند، می‌توان از منظر سوم شخص (عرص‌ی برون‌آخته) و یا از منظر اول شخص (عرصەی درون‌آخته) پرداخت.

گر بیشتر ما با واژه‌ی "سوم شخص" و مترادف تقریبی آن یعنی "برون‌آخته" و واژۀ "اول شخص" و مترادف تقریبی آن یعنی "درون‌آخته" آشنا هستیم، اما تعداد کمی از ما، دریافت عمیق و دقیقی از هر کدام از آنها به عنوان یک پدیدەی متمایز داریم. ما هر یک از این کلمات را به طور شفاف تعریف خواهیم کرد و مشخص می‌کنیم که به طور جدی، جای چه چیزی در درک ما خالیست.

فراتر از یک تعریف محض، شما خواهید دید که این دریافت عمیق، سهم بسزایی در دسترسی و استادی شما در راهبر بودن و عملکرد موثر راهبری دارد.

## تمایز دو منظر سوم شخص و اول شخص
به زبان ساده:

"سوم شخص" یعنی: قابل تایید توسط مشاهده مستقیم دیگران.
"اول شخص" یعنی: قابل دسترسی مستقیم فقط برای خود فرد، و غیر قابل تایید توسط مشاهدات مستقیم دیگران.

مثال با استفاده از تجهیزات مختلف برای اسکن کردن، مغز شما و کارکرد آن با مشاهدەی مستقیم دیگران قابل تایید است. مغز شما و کارکرد آن، یک پدیدەی سوم شخص است. در مقابل، محتوای آگاهی شما فقط برای خود شما به طور مستقیم قابل دسترسی است- و توسط مشاهدات مستقیم دیگران قابل تایید نیست. آگاهی شما یک پدیدەی اول شخص است.

### اول شخص
در دستور زبان، "اول شخص" (مفرد) به ضمیر "من" و "منم" اشاره دارد.

اما طوری که اول شخص در اینجا استفاده می‌شود، به تجربەی شخصی فرد و چیزی که در منظر شخصی او ظهور پیدا می‌کند اشاره می‌کند که به طور مستقیم در دسترس کس دیگری نیست و فقط به عنوان یک تجربه یا نگرش/دریافت برای خود فرد به طور مستقیم در دسترس است.

حتی وقتی فرد دربارەی تجربه یا نگرش/دریافت اول شخص خود صحبت می‌کند، بر روی آن تجربه یا نگرش/دریافت، احاطەی **معرفت شناختی** (دانستنی) دارد که نمی‌تواند آن را با دیگران سهیم شود.

### سوم شخص
در دستور زبان، "سوم شخص" به ضمیرهای "او"، "آن"، "برای او"، "آن‌ها" و "برای آن‌ها" اشاره می‌کند.

اما طوری که سوم شخص در اینجا استفاده می‌شود، به تجربه‌ها یا مشاهداتی (نگرش/دریافت‌هایی) اشاره می‌کند که به جای اینکه محدود به تجربه یا مشاهدەی شخصی یک فرد باشد، به طور مستقیم برای همه قابل دسترسی است.

یا به بیانی تیزبینانه‌تر و دقیق‌‌تر، منظر سوم شخص، تجربه‌ها و مشاهداتی (نگرش/دریافت‌هایی) را در بر دارد که توسط تجربه یا مشاهدات مستقیم دیگران، قابل تایید هستند.

### دسترسی منظر اول شخص و منظر سوم شخص
دسترسی که توسط دو منظر سوم شخص و اول شخص فراهم می شود را می‌توان به شکل زیر تعریف کرد.

منظر سوم شخص، به واقعیت برون‌آخته دسترسی می‌دهد. برای اینکه چیزی برون‌آخته باشد، باید از منظر سوم شخص قابل تایید باشد. به عبارت دیگر، هر چیز برون‌آخته را می‌توان یک پدیدەی سوم شخص نامید.
منظر اول شخص، به واقعیت شخصی (درون‌آخته) دسترسی می‌دهد. چیزی که شخصی است، از منظر سوم شخص قابل تایید نیست؛ فقط از منظر اول شخص قابل دسترسی است. به عبارت دیگر، هر چیز درون‌آخته را می توان یک پدیدەی اول شخص نامید.

نیت از تمایز دادن بین منظر اول شخص و منظر سوم شخص این است که عدم تقارن موجود در دسترسی ما به جنبه هایی از دنیا، دیگران و خود را نشان دهیم. (Bayne و همکاران، 2009)

## تمایز دو واقعیت درون‌آخته و برون‌آخته
مهم است بدانید که تعاریف دیکشنری، تعاریف رایج (درک روزمره) هستند و در نتیجه گاهی اوقات دقت الزم را ندارند. بنابر این ما تعاریف دقیق خودمان را در زیر مشخص کرده‌ایم.

### برون‌آخته
آنچه که فارغ از اینکه کسی نسبت به آن هشیار یا آگاه باشد یا نباشد، همچنان وجود و کارکرد دارد. هر چیز برون‌آخته باید از منظر سوم شخص قابل دسترسی باشد، یعنی باید عاری از هرگونه عقیده، احساسات، باورها و چیزهایی از این قبیل باشد.

### درون‌آخته
چیزی که فقط در خودآگاه فرد وجود دارد و نمی تواند به طور مستقیم توسط دیگران تایید شود.

## گیج شدن در تشخیص عرصەی چیزی که با آن سر و کار دارید
تقریبا هیچ یک از ما، دریافت پر قدرت و کافی از عرصەی برون‌آخته یا عرصەی درون‌آخته نداریم. این موضوع حقیقت دارد، با وجود اینکه بسیاری از ما، برون‌آخته و درون‌آخته را به عنوان مفاهیم درک می‌کنیم و همچنین درک می‌کنیم که هر کدام از آنها، یک عرصۀ متمایز و متفاوت را توصیف می‌کنند. حتی گاهی اوقات چیزهای مختلف را عملا به عنوان درون‌آخته یا برون‌آخته می‌بینیم و مشخصات آنها را توصیف می‌کنیم. با این حال، در عملکرد بی توجه و روزمره مان در زندگی، (به قول شکسپیر، "زندگی می‌خزد با گام‌های خرد و حقیر") معمولا بین چیزی که برون‌آخته است و چیزی که درون‌آخته است، تمایزی قائل نمی‌شویم.
عالوه بر این، ما غالبا بدون فکر، برون‌آختگی (واقعیت) را به دیدگاه‌های درون‌آختگی فردی‌مان دربارەی چیزهای مختلف نسبت می‌دهیم.

این گیج شدن در تشخیص (هشیارانه آگاه بودن به) عرصۀ واقعی (درون‌آخته یا برون‌آخته) چیزی که با آن سر و کار دارید (پدیده، برداشت، توضیح و یا مدلی که با آن سر و کار دارید)، باعث می‌شود اثرگذاری‌تان در پرداختن به هر آنچه با آن سر و کار دارید، به میزان قابل توجهی کاهش یابد.

به عالوه، این گیج شدن باعث می شود اغلب سهم بسزای بینش‌های موجود در یکی از عرصه ها را نبینید. بینش‌هایی که منجر به مدل دقیق‌تری از واقعیت عرصەی دیگر برای شما می‌شود. و در نتیجه سهم بسزای آن بینش در اثرگذاری‌تان در آن عرصه را نخواهید دید.

## چه چیزی مانع از آن می شود که ببینیم یک واقعیت درون‌آخته وجود دارد
توجه داشته باشید که بیشتر مردم بدون فکر، بدیهی می دانند که آنچه به عنوان واقعیت در نظر می گیرند، همان چیزهای برون‌آخته است. و از سوی دیگر، برای بیشتر مردم آنچه برون‌آخته است واقعی است و در واقع تنها واقعیت است. این دور باطلِ تحریف شده، باعث می شود نتوانیم طبیعت و کارکرد واقعی پدیده‌های درون‌آخته را ببینیم و مهم تر از آن، مانع از دیدن اینکه یک واقعیت درون‌آخته وجود دارد می شود. [-واقعیتی که به تعبیری، همان واقعیتی است که در آن زندگی و کار می‌کنیم، و گاهی اوقات دنیای زندگی نامیده می‌شود] یا اگر بخواهیم طوری بگوییم که دسترسی موثرتری به این موضوع فراهم کنیم، باید بگوییم در حالی که یک واقعیت برون‌آخته وجود دارد، واقعیت درون‌آخته هم وجود دارد. این دو واقعیت، متمایز و مجزا هستند (اما روابط مهمِ معینی هم با هم دارند)

## عرصه های برون‌آخته و درون‌آخته از نظر هستی شناختی متمایز هستند
قبل از اینکه هر گونه گیجی ایجاد شود، بگذارید شفاف کنیم که ما، دربارەی معنویت یا ماوراء الطبیعه و از منظر دیگر در مورد "دوگانگی ماده" و یا حتی "دوگانگی خواص" صحبت نمی کنیم. موضوع صحبت ما، دو عرصەی هستی شناختی متمایز است؛ یعنی برون‌آخته و درون‌آخته از نظر هستی شناختی متمایز هستند. شما نمی توانید آگاهی (یک پدیدەی درون‌آخته) را به کارکرد مغز (یک پدیدەی برون‌آخته) که اغلب دانشمندان می گویند علت آگاهی است محدود کنید. یعنی شما نمی توانید با محدود کردن واقعیت درون‌آخته آگاهی به علت برون‌آخته‌ی آن، از واقعیت درون‌آخته آگاهی خلاص شوید.

با این حال، این یعنی اینکه آگاهی خود شما، تجربه خود شما، که مسلما فقط برای اول شخص به طور مستقیم قابل دسترسی و در نتیجه درون‌آخته است، واقعی نیست.

## ابزارهای متفاوت برای برون‌آخته و درون‌آخته
در پرداختن به واقعیت درون‌آخته، فرد نمی تواند به درستی از پدیده های برون‌آخته یا اصطالحات روابط برون‌آخته یا توضیحات برون‌آخته یا امثال این موارد استفاده کند. به عنوان مثال، علیت یک پدیدۀ اساسا برون‌آخته است (توجه داشته باشید که علت یا علیت حتی در واقعیت برون‌آخته نیز مورد شک و شبهه است چرا که برخی از دانشمندان برجسته از کلمۀ "علت" استفاده نمی کنند و به جای آن در مورد رابطۀ هماهنگ بین یک پدیده با پدیدەی دیگر صحبت می کنند). از این رو به عنوان مثال، در پرداختن به واقعیت درون‌آخته از کلمۀ "منشاء" استفاده می کنیم.



