---
layout: default
title: تمامیت
parent: راهبری
nav_order: 4
direction: rtl
---

# تمامیت
{: .highlight }
> این مقاله چکیده‌ای از [مقاله‌ی تمامیت](http://ssrn.com/abstract=920625) - یک الگوی مثبت که پدیده های هنجاری اخالقیات، اصول اخالقی و قوانین را شامل می شود نوشته‌ی تیم ورنر ارهارد و [ترجمه‌ی فارسی مقاله تمامیت](https://www.okbayat.com/assets/integrity.pdf) است، اگر اطلاعات کمل از تمامیت و تعریف آن نیاز دارید دعوت میکنم حتما مقاله‌ی اصلی و یا ترجمه‌ی آن را بخوانید. 

تمامیت، یکی از مفاهیمی است که اغلب در زندگی روزمره و در محیط کار به آن اشاره می‌شود، اما آیا واقعا می‌دانیم تمامیت چیست و چگونه می‌تواند به بهره‌وری کمک کند؟ در این مقاله، تمامیت را به عنوان یک الگوی مثبت برای افزایش بهره‌وری بررسی می‌کنیم.

{: .highlight }
> **"مثبت"** در اینجا مخالف کلمه‌ی **"منفی"** نیست؛ یعنی منظور از "تئوری مثبت" یک تئوری درست و خوب در مقابل تئوری غلط و بد نیست. بلکه منظور از "تئوری مثبت"، الگویی است که نحوه ی "رفتار" دنیا را توصیف می‌کند - یعنی **آنطور که دنیا واقعا هست و نحوه ی عملکرد آن جدا از هر گونه قضاوت ارزشی درباره‌ی مطلوبیت یا عدم مطلوبیت آن**. و منظور تئوری‌ای است که از طریق تجربه، قابل آزمایش است.
>
> مثبت در این متن، کامالا با کلمه‌ی **هنجاری** فرق می‌کند، و هنجاری یعنی یک معیار انسانی که نشان می‌دهد چه چیزی خوب یا بد، درست یا غلط است. یا به عبارت دیگر، "هنجاری" یعنی آنچه که در رفتار و اعمال انسان، مطلوب یا نا مطلوب در نظر گرفته می‌شود - یعنی در واقع یک نوع قضاوت ارزشی درباره ی بایدها و نباید هاست.

تمامیت، به عنوان یک حالت یا وضعیت از یک شیء، سیستم، شخص، گروه یا نهاد سازمانی، به معنی تمام و کمال بودن است. بنابراین، تمامیت نیز یکی از عوامل تولید است که به اندازه‌ی دانش و تکنولوژی، حائز اهمیت است.

اما چرا تمامیت اینقدر مهم است؟ تمامیت، به عنوان یک الگوی مثبت، می‌تواند به طرز قدرتمندی بهره‌وری را افزایش دهد. این الگو رابطه سببی میان تمامیت و افزایش بهره‌وری را آشکار می‌کند. با این حال، نقش تمامیت در تولید و بهره‌وری، به شدت پنهان شده و توسط اقتصاددانان و سایر افراد، نادیده گرفته شده یا حتی انکار شده است.

ما همیشه مسائل و مشکلاتمان را ناشی از شرایط بیرونی می‌دانیم که خارج از کنترلمان است. اما بخش قابل توجهی از مسائل و مشکلات ما، ناشی از عدم تمامیت خودمان است. این موضوع بیانگر اهمیت تمامیت در حل مشکلات و افزایش بهره‌وری است.

در نهایت، تمامیت درباره‌ی تمام و کمال بودن کلام یک فرد است و تمامیت یک گروه یا سازمان، به تمام و کمال بودن کلام آن‌هاست. در بستر تمامیت، که تمام کمال بودن بین افراد کلام یک انسان مطرح است، ما تمامیت را به این شکل توضیح می‌دهیم: **احترام گذاشتن به کلام خود**.
