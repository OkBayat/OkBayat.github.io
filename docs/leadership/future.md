---
layout: default
title: آینده
parent: Leadership
direction: rtl
---

# آینده
{: .no_toc }
برای مؤثر بودن در پرداختن به این مسأله‌ی کلیدی در راهبربودن و اِعمال مؤثر راهبری، باید شالوده‌ی چارچوبِ مرجعِ فعلی‏تان برای "آینده" را بشکنید. و سپس، چارچوب مرجع جدیدی را برای "آینده" خلق کنید، چارچوبی که آن نوع دسترسی را به "آینده" فراهم ‏کند که در سر و کار داشتن با آن آینده به شما قدرت می‏‌دهد.

"آینده" را دقیقاً به همان صورتی در نظر بگیرید که ما آن را ارائه خواهیم کرد؛ و بدون آن‌که آن را با هر چیز دیگری که از قبل درباره‌ی آینده می‏‌دانید مقایسه کنید، یا به آن ربط دهید، دقیقاً آنچه را که گفته می‌‏شود، برای خودتان جا بیاندازید و سپس آنچه را که گفته می‏‌شود، به‌ عنوان یک عرصه‌ی امکان در نظر بگیرید.

هر چیزی را که درباره‌ی "آینده" می‏‌گوییم و در ابتدا خلاف شهودتان است، مثل اول یک جُک در نظر بگیرید. حتی اگر دیوارِ آجری‏تان آن را مجاز نمی‏داند، و بنابراین برای‌تان هیچ معنایی ندارد، باز هم آنچه را که گفته می‏‌شود دقیقاً به همان صورتی که گفته می‏‌شود بگیرید. یعنی آن را به‌ عنوان یک امکان برای خودتان خلق کنید، مثل کاری که با اولین جملات یک جُک می‏‌کنید. 

<details open markdown="block">
  <summary>فهرست مطالب</summary>
  - TOC
  {:toc}
</details>
---

## آینده
با توجه به چارچوب مرجعی که افراد معمولاً برای "آینده" دارند، اغلب به این واقعیت فکر نمی‏‌کنند که انواع مختلفی از آینده وجود دارد. اما در واقع، انواع بسیار مختلفی از آینده وجود دارد.

مثلاً آینده به صورت "هدف" وجود دارد، یعنی آینده‏ای که فرد برای آن، کار یا تلاش می‏‌کند. همچنین آینده به شکل آینده‏ای که فرد "به آن امیدوار است" یا "امید واهی" و نیز به شکل آینده‏ای که فرد "از آن می‌‏ترسد" یا "نگران آن است" و یا آینده‏ای که "باید از آن اجتناب کرد" هم وجود دارد.

آینده‌‏ای که وجود ندارد، آینده‌ی "حتمی" است.   
آینده، هیچ وقت حتمی نیست؛  
آینده همیشه فقط به صورت یک امکان وجود دارد.  

اما آینده‌‏ای که بیشترین نیرو را بر زمان حال تحمیل می‏‌کند، آینده‌ی "**داده شده توسط گذشته**" است. یعنی آینده‌‏ای که از گذشته بسط یافته یا پیش افکنده شده است - آینده‏‌ای که براساس امتدادِ مسیری بنا شده، که این مسیر، استوار بر آن شیوه‌ای است که گذشته‌ تا این‌لحظه سپری شده است.

اگرچه افراد مسلماً انواع مختلفی از آینده‌ه‌ای ممکن را دارند که درباره‌ی‏شان فکر می‏‌کنند، یا نگران‌شان هستند، یا به آن‌ها امیدوارند، یا برای آن‌ها کار و تلاش می‌‏کنند؛ اما آن آینده‏‌ای که بر شیوه‌ی بودن و اَعمال‌شان در زمان حال اثر می‏‌گذارد، "**آینده‏ای است که درون آن زندگی می‏‌کنند.**"

دلیل این که آینده‌ی داده شده توسط گذشته، در مقایسه با سایر آینده‌های ممکن، معمولاً بیشترین نیرو را در زندگی افراد دارد، این است که این آینده همان آینده‏‌ای است که آن‌ها به احتمال زیاد در واقع **درون آن زندگی می‏‌کنند**.

گرچه ممکن است افراد، **آگاهانه** در مورد آینده، امیدها و رؤیاها و نگرانی‏‌ها و‌ تردیدها و اهداف و تلاش‏‌هایی داشته باشند، اما مغز در **پایین‌تر از سطح هشیاری**، فقط الگوهایی از گذشته را دارد که از روی آن‌ها، آینده را پیش‏بینی می‏‌کند.

و { mark \ **مغز، شیوه‌ی بودن و اَعمال فرد را در زمان حال، طوری شکل می‏‌دهد که با تحقق آینده‌ی پیش‏بینی‌شده‌ی مغز، هماهنگ باشد.** }

در واقع، مطالعات عصب‌شناسی تأیید می‌‏کنند که { mark \ فعالیت مغز، یک عمل را حتی قبل از اینکه فرد، آگاهانه انتخابِ آن را تجربه کند، برمی‏‌گزیند. } <sub>(۲۰۰۴)-  (Libet, Hawkins) </sub>

این نشان می‏دهد که چرا تا حد زیادی، زندگی برای بیشتر افراد، "كما في السابق" است. 

آن‌ها ممکن است کارهای بیشتری از آنچه تا کنون انجام داده‌اند را انجام دهند، اما آن هم باز، از گذشته است. 

یا ممکن است همان کارهایی را که در گذشته انجام داده‌اند، اما **بهتر** انجام دهند؛ با این حال "بهتر از گذشته" هنوز باز هم از گذشته است؛ "بهتر از گذشته" فقط تغییر شکل همان کارهایی است که در گذشته انجام داده‌اند. 

و گاهی اوقات افراد حتی کاری **متفاوت** از آنچه در گذشته انجام داده‌اند را انجام می‏‌دهند. وقتی افراد در مورد انجام کاری "متفاوت" صحبت می‏‌کنند، باید چیزی در ذهن‏شان باشد که آن کار متفاوت از آن است، و چیزی که آن کار، متفاوت از آن است، همان گذشته است. بنابراین حتی { mark \ "متفاوت از گذشته" هم امتدادی از گذشته است، } یعنی متفاوت نیز شکل دیگری از گذشته است و در نتیجه همچنان با گذشته مرتبط است. 

اگرچه زندگی گاهی بهتر و گاهی بدتر از گذشته است، اما اغلب همیشه با گذشته مرتبط است. وقتی افراد در مورد اینکه "تغییر کرده‌‏اند" صحبت می‏‌کنند، در ذهن‏شان گذشته‌‏ای دارند که نسبت به آن تغییر کرده‌‏اند. در واقع، برای "تغییر‌کردن"، باید چیزی داشته باشید که نسبت به آن تغییر کنید، و آن چیزی که نسبت به آن تغییر می‌کنید، گذشته است. بنابراین حتی وقتی "تغییر می‏‌کنید"، آن تغییر همچنان با گذشته مرتبط است. 

در واقع، عصب‌شناسان تصور می‏‌کنند که ارزشِ بقای تکاملیِ مغز در ذخیره‌کردنِ خاطرات گذشته، صرفاً در ارزش آن در پیش‏بینی‌کردنِ آینده است. و مغز آن شیوه‌های بودن و عمل‌کردنی را که بیشترین احتمال در تضمین موفقیت دارند، در زمان حال اجرا می‏‌کند و **این برای مغز، تحققِ آینده‌ی پیش‏بینی‌شده‌ی بر‌گرفته از گذشته است.** مغز ما به این شکل تکامل یافته است تا به بهترین شکل، بقا را تضمین کند. 

در همین راستا، مطالعات اف‌ام‏‌آرآی نشان می‌‏دهند که چه درباره‌ی گذشته فکر کنیم و چه درباره‌ی آینده، تقریباً نواحی یکسانی از مغز فعال هستند. 

## توهم انتخاب 
بیشتر افراد فکر می‏‌کنند درباره‌ی زندگی‏شان، یعنی درباره‌ی کاری که می‏‌توانند در زمان حال انجام دهند تا آینده‏‌ای را که می‏‌خواهند محقق کنند، انتخاب‏‌های فراوانی دارند. برخی، حتی فکر می‏‌کنند که اغلب مجموعه فرصت‏‌های نامحدودی از این انتخاب‏‌ها را در اختیار دارند. 

اما این یک توهم است. 

هر چه بیشتر درباره‌ی تکامل مغز و نحوه‌ی کارکرد آن یاد می‌گیریم، برای‌مان روشن‏تر می‏‌شود که مجموعه فرصت‏‌هایمان برای انتخابِ بودن، فکر‌کردن، برنامه‌‏ریزی و عمل‌کردن در زمان حال، محدود به انتخاب‏‌هایی است که با تحققِ آینده‌ی بر‌گرفته از گذشته، که درون آن زندگی می‏‌کنیم، هماهنگ است. 

این توهم که ما انسان‏‌ها برای بودن، فکر‌کردن، برنامه‌‏ریزی‌کردن و عمل‌کردن، آزادی بسیار زیادی داریم، این انگیزه را از بیشتر افراد می‏‌گیرد که راهی را کشف کنند تا سلطه‌ای را که آینده‌ی بر‌گرفته از گذشته، که به طور پیش‌فرض درون آن زندگی می‏‌کنیم، بر زمان حال دارد، متحول کنند.

بیشترِ افراد با زندگی‌کردن در توهم انتخاب، به خوبی و خوشی به زندگی‏شان ادامه می‌‏دهند، و ناکارآمدی در زندگی را به این نسبت می‏‌دهند که "زندگی همین طوری است". همان‌طور که ضرب‌المثل قدیمی ‏فرانسوی می‌‏گوید: "**هر چه چیزها بیشتر تغییر کنند، بیشتر همان‌طور که هستند باقی می‌مانند**". 

با این همه، پیامدِ اینکه مغز به طور پیش‌فرض، آینده را به آینده‌ی بر‌گرفته از گذشته محدود می‏‌کند، این است که اشتیاق برای راهبری، به قدمت بشریت باشد. 

با این حال، تا زمانی که آزادی برای بودن، فکر‌کردن، برنامه‏‌ریزی‌کردن و عمل‌کردن برای کسانی که راهبری می‌‏شوند، در چنگِ آینده‌ی مبتنی بر گذشته‏‌ای باشد که به طور پیش‌فرض درون آن زندگی می‏‌کنند، آن‌ها به دنبال نوعی از راهبری خواهند بود که در واقع اصلاً راهبری نیست. 

به نقل از ران ‏هايفِتز (Ron Heifetz):   
"افرادِ تیم از آن‌ها [راهبران] انتظار دارند که برای‌شان راه‌حل، امنیت و معنا فراهم کنند. آن‌ها همچنین اَشکال مختلفی از این موارد را طلب می‏‌کنند: جواب‏‌ها، چشم‌انداز، الهام، امید، انسجام، نظم، جهت و "فقط به من بگو چه‌کار کنم"." 

شاید برای‌تان شگفت‌آور باشد که وابسته بودن به یک راهبر برای اینکه چیزهایی مثل "چشم‌انداز" و "الهام" یا "فقط به من بگو چه‌کار کنم" را فراهم کند، در واقع راهبری نیست. اگر آنچه را که ‏هايفِتز مطرح می‏‌کند بپذیریم، یعنی بپذیریم که آنچه پیروان اغلب انتظار دارند همان راهبری است، این پایین‌ترین مرتبه‌ی راهبری خواهد بود. 

آنچه در اینجا اهمیت دارد این است که تشخیص دهیم پیروان، این انتظارات را به این دلیل از راهبران خود دارند که خودشان به امکان‏‌های موجود در آینده‌ی نزدیک به حتمیِ بر‌گرفته از گذشته‌‏ای محدود شده‌اند که درون آن زندگی می‏‌کنند. و این، به آن‌ها این باور را می‏‌دهد که تنها راه نجات این است که یک نفر جواب را به آن‌ها بدهد. 


### خلاصه‌ی نکات اساسی
خلاصه‌ی نکات اساسی‌ای که تا اینجا گفته شده:
1. افراد انواع مختلفی از آینده‏‌های ممکن را دارند: آینده‏ای که به آن فکر می‏‌کنند، یا نگران آن هستند، یا به آن امیدوارند و یا برایش تلاش می‏‌کنند.
2. اما، با توجه به شیوه‌ی کارکرد مغز، "آینده‌‏ای که افراد درون آن زندگی می‏‌کنند" آینده‏‌ای است که توسط گذشته داده شده است.
3. و مغز، بودن و اَعمالی را در زمان حال تولید می‏‌کند که با تحققِ آینده‏ای که پیش‏بینی می‌‏کند، یعنی آینده‌ی بر‌گرفته از گذشته، هماهنگ باشد.

آنچه تا اینجا درباره‌ی طبیعتِ آینده و مهم‌تر از آن درباره‌ی تأثیر آینده بر بودن، هیجانات، فکر‌کردن، برنامه‏‌ریزی و اَعمال شما و دیگران در زمان حال می‌‏دانیم، بسیار ناراحت‌کننده است. در همین راستا، احتمالاً اکنون می‏‌توانید حدس بزنید که راهبری درباره‌ی چیست و چرا در برخی از شرایط خاص یا در بعضی از موقعیت‏‌های خاص، راهبری برای ایجاد یک سرانجام موفق لازم و ضروری است (برآورده‌کردن دغدغه‌‏های طرف‌های مرتبط).

همان‌گونه که ژاک دریدای فیلسوف می‌گوید: "من هرگز تسلیم این وسوسه نمی‌شوم که فقط به خاطر سخت‌گرفتن، سخت بگیرم، چنین کاری خیلی مسخره است."

در همین راستا او همچنین گفته است: "اگر چیزها ساده بودند، همه آن‌ها را می‌دانستند."

ما در این دوره، "آینده" (یا هر چیز دیگری) را سخت نمی‌سازیم، فقط برای اینکه سخت باشند. موضوع فقط این است که جهان‌بینی (مدلِ واقعیتِ) غالب ما و چارچوب مرجع (نگرشِ) غالبِ ما در مورد آینده، چیزی را که ما در مورد آینده می‌گوییم، سخت به ‌نظر می‌رسانند. درحالي‌که چیزی که ما در مورد آینده می‌گوییم، عملاً و واقعاً ساده است، طبیعتِ واقعی آینده، ساده‌انگارانه نیست. بنابراین شما باید عضلات ذهنی خود را تمرین دهید تا بر طبیعت حقیقی فکت‌های ساده درباره‌ی آینده، به استادی برسید. و **شما باید در آینده به استادی برسید تا راهبر باشید**.


## آینده به‌ عنوان بافتمان
همان‌طور که تاکنون باید تا حدی برای‌تان بدیهی شده باشد، آینده، [بافتمان](../context)ی برای زمان حال است. یا به بیان دقیق‏‌تر، آینده‌‏ای که فرد درون آن زندگی می‌‏کند، برای او [بافتمان](../context)ی برای زندگی‌کردن در زمان حال است. یعنی آنچه در زمانِ حال هست و همچنین امکان‌های موجود برای سروکار داشتن با آنچه که هست، هر دو برای آن فرد، در [بافتمان](../context) آینده‌ای که درون آن زندگی می‏‌کند، بافته می‌شود.

همان‌طور که قبلاً گفتیم، دنیا و طوری که کار می‏‌کند، دیگران، خودِ ما و طوری که آن‌ها و ما کار می‏‌کنیم، همگی برای ما در [بافتمان](../context)‌هایی بافته می‌شود که هم آنچه را که می‌‏توانیم از آن‌ها ببینیم و هم طوری که آنچه از آن‌ها می‌‏بینیم برای ‌ما بافته می‌شود را تحریف می‌کند.

و اگر این نکته را با آنچه که در دو پاراگراف بالاتر گفتیم کنار هم قرار دهید، خواهید دید که آینده‏‌ای که شما و کسانی که راهبری‏شان می‏‌کنید درون آن زندگی می‏‌کنید، چیزهایی را که شما و آن‌ها می‏‌توانید از "آنچه در موقعیتی که با آن سروکار دارید هست" ببینید، تحریف می‌کند؛ و همچنین، آنچه را که شما و آن‌ها می‌‏توانید به‌ عنوان امکان‏‌هایی برای سر و کار داشتن با "آنچه در آن موقعیت هست" ببینید، تحریف می‌کند. 

آدمی هرگز نمی‏‌داند که از شرایط موقعیتی که با آن سروکار دارد (شامل امکان‏‌های موجود برای سر و کار داشتن با آن شرایط) چه چیزهایی در [بافتمان](../context) فعلی (پیش‌فرض) اصلاً برای او ظهور پیدا نمی‏‌کند. و در مورد چیزهایی که ظهور پیدا می‌‏کنند، چه تحریف‏‌هایی در شیوه‌ای که واقعاً چیزها هستند برای شما و کسانی که راهبری‏شان می‏‌کنید رخ می‌دهد. به این حالت "نقطه‌ی کور" داشتن می‏‌گویند، و نقطه‌ی کور داشتن یکی از رایج‌ترین مخرب‏‌های اِعمال مؤثر راهبری است. 

اگر موضوع را تا اینجا دنبال کرده باشید، باید برای‌تان روشن شده باشد که به‌هر‌حال، آینده‏ای که قرار است محقق شود، شکل دیگری از آینده‏ای است که شما و کسانی که راهبری‏شان می‏‌کنید، در حال زندگی‌کردن درون آن هستید. آینده‏ای که درون آن زندگی می‏‌شود، [بافتمان](../context)ی است که زمانِ حال در آن بافته می‌شود. اگر این [بافتمان](../context)، آینده‌ی بر‌گرفته از گذشته‌‏ای باشد که مغز از روی آن، شیوه‌ی بودن و عمل‌کردنی را در زمان حال انتخاب می‏‌کند که آن آینده‌ی بر‌گرفته از گذشته را محقق خواهند کرد، در این صورت شما ممکن است نبردهای موفقیت‌آمیزی داشته باشید، اما در نهایت، جنگ را خواهید باخت. 

به طور خلاصه، صرف‌نظر از هر چیز دیگری: **[بافتمان](../context) قطعی است!**

به یاد دارید که در متون پیش از ‌دوره در تعریف راهبری به‌ عنوان اصطلاح تخصصی، گفتیم که راهبری به صورت "تحقق آینده‌‏ای که قرار نبود اتفاق بیافتد" تعریف می‏‌شود، و در توضیح "قرار نبود اتفاق بیافتد" گفتیم: "آینده‏‌ای که در [بافتمان](../context) فعلی به‌ عنوان یک امکان اصیل بافته نمی‌شد - یعنی کسانی را که لازم بود برای محقق‌کردن آن آینده، کاری انجام دهند، به اَعمال مؤثر فرا نمی‏‌خواند". 

اگر مأموریت ‏در [بافتمان](../context) آینده‌‏ای که توسط گذشته داده شده است محقق می‌شود، یعنی با فراخوانیِ گذشته محقق می‌شود (حتی اگر برای موفقیت، به چیزی بیشتر، بهتر یا متفاوت نیز نیاز باشد)، در این صورت برای محقق‌کردن آن مأموریت دیگر نیازی به راهبری نیست. مدیریت مؤثر مسلماً لازم خواهد بود، اما به راهبری نیازی نیست. 

اگر [بافتمان](../context) جدیدی لازم است، یعنی اگر آینده‌‏ای فراتر از امکان‌‏هایی که توسط گذشته داده شده لازم است، یعنی اگر بیشتر، بهتر یا متفاوت انجام دادن کارها یا حتی ایجاد تغییراتی در آن‌ها برای تحقق موفقیت (برآورده‌کردن دغدغه‏‌های طرف‌های مرتبط) کافی نیست، در این صورت بدون راهبری هر کاری که انجام شود، نتیجه‌اش کاملاً موفقیت‏‌آمیز نخواهد بود.

بدون [بافتمان](../context)ی جدید، یعنی بدون "متحول‌کردن" آینده‌‏ای که شما و کسانی که راهبری‏شان می‏‌کنید در حال زندگی‌کردن درون آن هستید، آینده‏‌ای که محقق می‏‌شود باز همان خواهد بود. ممکن است بهتر یا متفاوت از گذشته باشد یا حتی تغییر کرده باشد، اما هر شکل دیگری هم که باشد، باز هم از همان گذشته خواهد بود.

یادتان باشد، [بافتمان](../context) قطعی است. 

**نکته‏‌ای جداگانه درباره‌ی انواع مختلف [بافتمان](../context)**: قبلاً در این دوره، فرصتی در اختیارتان قرار دادیم تا به برخی از [بافتمان](../context)‌های فردی و خاص‏‌تان بپردازید و درباره‌ی آن‌ها صحبت کردیم. این [بافتمان](../context)‌های فردی و خاص، از جنبه‏‌هایی از جهان‏بینیِ معمول و روزمره و چارچوب‏‌های مرجع شما و محدودیت‏‌های هستی‌شناسانه‌تان تشکیل شده‏‌اند که همانند موانعی بر سر راه ابراز طبیعی شما عمل می‏‌کنند. 

در مقابل، گفتگویی که اکنون درباره‌ی آینده به‌ عنوان [بافتمان](../context)ی برای زمان حال، و نه درباره‌ی [بافتمان](../context)‌های فردی و خاص شما در آن هستیم، در مورد آن نوع [بافتمان](../context)ی است که برای اینکه راهبر باشید و اِعمال مؤثر راهبری ابراز طبیعی‏تان باشد، باید در آن استادی پیدا کنید. این بخشی از چارچوبِ [بافتمان](../context) برای راهبر و راهبری است.

آنچه که تمام این موارد را تا این حد ناراحت‌کننده می‏‌کند، این واقعیت است که { mark \ [بافتمان](../context) فعلی، همان آینده‏ای است که افراد درون آن زندگی می‏‌کنند، و آینده‏‌ای که افراد درون آن زندگی می‏‌کنند، به طور پیش‌فرض از گذشته برگرفته شده و شکل گرفته است. }

یادتان باشد که [بافتمان](../context)، قطعی است. یعنی در [بافتمان پیش‌فرض](../context)، بودن و اَعمال افراد در زمان حال، باز هم منجر به همان چیزی می‏‌شود که قبلاً می‌شد. ممکن است بیشتر، بهتر یا متفاوت باشد یا حتی تغییر کند، اما باز هم شکل دیگری از گذشته است. 

و به همین دلیل است که راهبری اهمیت دارد. 
