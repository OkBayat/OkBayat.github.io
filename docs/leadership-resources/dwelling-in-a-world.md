---
layout: default
title: سکنی گزیدن در دنیا
parent: Leadership Resources
direction: rtl
permalink: /leadership-resources/dwelling-in-a-world
---

# بودن در يك دنياي جديد
با توجه به اینکه این متون درباره‌ی راهبر و راهبری است، بدیهی است که ما درباره‌ی **سکنی‌گزیدن** در **دنیای** «راهبربودن و اِعمال مؤثر راهبری» صحبت می‏کنیم.

در اصطلاحِ «**دنیای** راهبر و راهبری»، منظور ما از «**دنیا**»، معنایی است که «**دنیا**» در این مثال‏ها دارد: *دنیای پزشکی، دنیای فوتبال، دنیای هنر، دنیای لوله‏کشی، و دنیای مدیریت.*

معنای اصطلاح «**دنیا**» طوری که در مثال‌‏های قبل به کار رفته، عبارت است از: یک سپهر (عرصه‌ی) منسجم از هر چیز موردِ علاقه و فعالیت، که آنجا تسلط، مهارت و حتی استادی ممکن می‌شود.
چيرگي ممكن مي شود.


## بودن (سکنی گزیدن) در یک دنیای جدید
برای روشن‌کردن اصطلاح «بودن در یک **دنیای** جدید»، باید بگوییم کلمه «بودن» در دیکشنری وبستر (۱۹۹۸) به‌ عنوان «زندگی‌کردن» و «وجود داشتن» تعریف می‌‏شود؛ بنابراین بودن در یک **دنیای** جدید، «یعنی زندگی‌کردن در آن **دنیا**» یا «وجود داشتن در آن **دنیا**».

برای روشن‌کردن اصطلاح «سکنی گزیدن در یک **دنیای** جدید»، باید بگوییم کلمه «**سکنی‌گزیدن**» به‌ عنوان «زندگی‌کردن»، «اقامت‌داشتن»، «خانه‌ی خود برگزیدن» تعریف می‏شود؛ بنابراین **سکنی‌گزیدن** در یک **دنیای** جدید، یعنی «جزئی از آن **دنیا** بودن»، «یکی شدن با آن **دنیا**»، «اهل آن **دنیا** بودن»، «اقامت داشتن در آن **دنیا**».

بدیهی است بودن در یک **دنیای** جدید و **سکنی‌گزیدن** در یک **دنیای** جدید، هر دو در مورد یک چیز از دیدگاه‏های کمی متفاوت صحبت می‏کنند.

در هر بحث جدی با هر شخصی که در زمینه تخصصش فوق‏العاده عمل می‏کند، این موضوع را می‌‏توان نسبتاً به وضوح دید که او کاملاً با دنیایش یکی است. در حقیقت، اغراق نیست اگر بگوییم آن شخص در دنیایی که در آن با کیفیت عمل می‏کند، زندگی می‏کند، بخشی از آن دنیاست و آن **دنیا** را  ابراز می‌‏کند.

شیوه‌ی بودن و عملکرد یک فرد، وقتی که در یک **دنیا** سکنی‌گزیده، بسیار متفاوت است از زمانی که صرفاً چیزهای بسیار زیادی را در مورد آن **دنیا** می‏‌داند.

حتی داشتن یک درک مفهومی قوی از عوامل مختلف یک **دنیا**، با **سکنی‌گزیدن** در آن **دنیا** (جزئی از آن **دنیا** بودن، اهل آن **دنیا** بودن، استفاده شدن توسط آن **دنیا**) یکسان نیست. مهم نیست که شما چقدر در مورد یک **دنیا** بدانید، اگر شروع به سکنی گزیدن درآن **دنیا** نکرده باشید، به اصطلاح بیرون از آن **دنیا** ایستاده‏اید و به آن **دنیا** نگاه می‏‌کنید. شما می‌‏توانید به شکل متقاعدکننده‏‌ای درباره‌ی آن **دنیا** صحبت کنید، اما بودن و اَعمال شما، توسط آن **دنیا** به شما داده نمی‏‌شود.

یک پزشک ماهر، صرفاً با دانستن درباره‌ی بدن انسان و علم پزشکی، طبابت نمی‏‌کند. بلکه آن پزشک ماهر، شروع به **سکنی‌گزیدن** در **دنیای** پزشکی و بدن انسان کرده است، دنیایی که بودن و اَعمال او را در طبابت، به او می‏‌دهد (از او استفاده می‏‌کند).

یک رقصنده‌ی ماهر، صرفاً موسیقی و حرکات رقص را نمی‌‏داند، بلکه آن رقصنده‌ی ماهر، در دنیای رقص سکنی گزیده است، که در آن موسیقی و حرکات رقص به‌ عنوان یک امکان اصیل برای ابراز خلاقانه و پر قدرت رقص پدید می‌آید. 

و در نهایت، مدیران بسیار اثرگذار، صرفاً افرادی تحصیل‌کرده، با تجربه و باهوش نیستند، بلکه شیوه‌ی بودن و عمل‌کردنِ آن‌ها، و توانمندی‏شان برای ایجاد نتایج خارق‏العاده، پیامد طبیعیِ **سکنی‌گزیدن**ِ آن‌ها در مدیریت به‌ عنوان یک دنیاست، و نه کمک‌گرفتن از مدیریت به‌ عنوان انبوهی از دانش و اطلاعات.

وقتی شما عملاً در دنیای راهبر و راهبری سکنی می‌گزینید، راهبربودن و اِعمال مؤثر راهبری، ابراز طبیعی خودتان می‌‏شود.
 
با **سکنی‌گزیدن** در دنیای راهبربودن و اِعمال مؤثر راهبری، به جای آنکه این، فقط چیزی باشد که شما آن را می‏‌دانید و سعی می‌‏کنید آن را به کار ببرید، راهبربودن و اِعمال مؤثر راهبری، ابراز طبیعی‏تان خواهد شد. وقتی شما در دنیای راهبر و راهبری سکنی‌می‌گزینید، عملاً آنچه که راهبربودن هست، از شما استفاده می‏کند و هر آنچه برای اِعمال مؤثر راهبری لازم است، از شما استفاده می‏‌کند.
